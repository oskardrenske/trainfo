---
title: "Côte d'Azur med tåg"
date: 2024-03-19
---

Att ta sig till Rivieran är till stora delar samma väg som till [Spanien](https://www.trainfo.eu/spanien-resa/).

Är det din första långresa med tåg rekommenderas att läsa [”Första resan”](https://www.trainfo.eu/forsta-resan/)

### Till Hamburg

### Från Hamburg på morgonen

- TGV Mannheim - Marseille. Övernattning i Marseille, du kommer fram för sent för att fortsätta. Du kan ta det här tåget från några andra tyska stationer om du föredrar det. Mannheim är nog den station som ligger närmast stadskärnan om du vill se nåt mer än stationen. Om du kommit med nattåget från Sverige så är nog marginalerna för små för att det skall rekommenderas. Läs på sidan om [Frankrike](https://www.trainfo.eu/frankrike/) vilka alternativ som finns för att köpa platsbiljett.

- Ta dig till Frankrike och övernatta i Strasbourg / Colmar / Mulhouse, fortsätt sedan nästa dag. Det går direkta TGV till Marseille och Nice. Från Marseille kan du åka regionaltåg österut. Det går förstås att övernatta i Tyskland, då tar du dig över gränsen till Frankrike på morgonen.

- Åk till [Paris](https://www.trainfo.eu/paris-resa/) och ta nattåg till Nice därifrån. Inte så bra marginaler, men om du vill få en glimt av Paris är det ett alternativ.. Via Köln är snabbast men det blir en [dyr platsbiljett med Eurostar Köln - Paris.](https://www.trainfo.eu/raileurope/)

### Från Hamburg på kvällen med nattåg till Basel

Boka nattåget hos [ÖBB](https://www.trainfo.eu/nightjet/)

- På morgonen tar du regionaltåg till Mulhouse och sedan TGV söderut.

- Eller reservationsfritt: via Geneve till Lyon och därifrån regionaltåg till Marseille där du kommer fram såpass sent att du behöver övernatta.

- Tidtabellen kommer kanske att föreslå byte i Offenburg i grisottan för att du skall ta dig till Strasbourg och vidare därifrån med TGV. Du får välja vilket alternativ du vill.

### Hemresa

Det går enligt tidtabellen att åka från Marseille på morgonen och ta nattåget från Hamburg till Stockholm på kvällen. Inga stora marginaler med SJ:s tåg, lite mer med Snälltåget som går senare på kvällen. Men rätt effektivt med 1 Interrail-resdag från Medelhavet till Stockholm. Bedöm själv om det passar och om krånglet om du missar nattåget är värt det. Tänk också på att Snälltåget inte är med i [AJC-samarbetet,](https://www.sj.se/om-sj/regler-och-villkor/ajc) missar du det tåget kan du inte räkna med hjälp med övernattning och fortsatt resa.

### Från Italien

Om du tar dig till [Milano](https://www.trainfo.eu/italien-resa/) i [Italien](https://www.trainfo.eu/italien/) är det lätt att fortsätta till Frankrike. Det finns lite olika varianter, InterCity som kräver [platsbokning](https://www.trainfo.eu/nightjet/) (€3) eller regionaltåg med byten. Det finns "Regionale Veloce" som inte stannar så ofta, då blir restiden kortare. Från italienska Ventimiglia går det franska regionaltåg via Menton till Nice (och kanske lite längre). [Du kan inte reservera plats på regionaltågen vare sig i Italien eller Frankrike.](https://www.trainfo.eu/platsbiljettskrav-eller-inte/) Det har varit lite tidtabellsproblem när franska SNCF inte delat med sig av tidtabellerna, så i andra appar (Railplanner, DB Navigator mfl) har regionaltågen väster om Ventimigliga saknats. Kolla hos SNCF om det ser konstigt ut (generellt råd om nåt verkar märkligt: kolla hos de som kör tågen)

### Checklista för platsbiljetter

Utöver de platsbiljetter du behöver för att ta dig till Hamburg

- Platsbiljett för dagtåg i Tyskland (frivilligt)

- Platsbiljett för eventuella nattåg genom Tyskland

- Platsbiljett för att ta dig från Tyskland eller östra Frankrike och söderut

- Platsbiljetten för Frankrike kostar minst €17 (dvs inte Deutsche Bahns "seat only").

### Övrigt

Läs mer om [tåg i Frankrike](https://www.trainfo.eu/frankrike/)

Öster om Marseille vinner du inte speciellt mycket i tid på snabbtåg, det går inte att köra fort där. Finns det plats på TGV till Nice (om du skall dit) så välj det, kolla annars om det finns plats till Marseille och ta regionaltåg därifrån.

Bild på 8-personers-kupé på TER Marseille - Nice

![](images/cote-dazur_1.jpeg?w=768)

Uppdaterad 2025-02-17

## Liknande sidor
