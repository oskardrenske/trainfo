---
title: "Från Ukraina med tåg"
date: 2024-09-27
categories: 
  - "polen"
  - "reseberattelser"
  - "ukraina"
coverImage: "screenshot-2024-09-09-at-13.53.05.png"
---

 

![](images/fran-ukraina-med-tag_15.png?w=281)

<figcaption>

Vinnytsia

</figcaption>

 

Några tågresebilder från volontären Anna som var med och l[evererade ett fordon och sjukvårdsmateriel mm](https://threadreaderapp.com/thread/1836653490707243423.html) i Ukraina och tog tåget hem.

 

[![](images/4d7acf1b-38d4-4e77-8ba6-8e2f8860076d_1_105_c.jpeg?w=768)](https://rekyl.org/produkt/cat-tourniquet-gen-7/)

<figcaption>

Modern krigssjukvårdsmateriel. Chest Seals & Tuorniqueter.Ett litet första förband i benfickan räcker inte långt.

</figcaption>

 

 

![](images/fran-ukraina-med-tag_18.jpeg?w=736)

<figcaption>

Bilen är på plats och gör nytta. Sjukvårdsutrustningen likaså.

</figcaption>

 

Tågbiljetterna köptes nån vecka i förväg när planeringen var klar och fordonet resklart. Hemresan gjordes på tre dar; nattåg från Ukraina till Polen, en övernattning i Berlin med en dag där innan SJ:s nattåg mot Sverige.

**Dag 1**

Vinnytsia - Volochysk i Ukraina och sedan Volochysk - Przemyśl i Polen med nattåg. Ukrainska tåg går in i Polen på spår med bredare spårvidd än i Polen och de flesta andra europeiska länder. Det fanns även liggvagnar med bäddar både på tvären och längden. Trångt, men billigare.

 

 

![](images/fran-ukraina-med-tag_3.jpeg?w=1024)

<figcaption>

Vinnytsia

</figcaption>

 

![](images/fran-ukraina-med-tag_9.jpeg?w=1024)

![](images/fran-ukraina-med-tag_10.jpeg?w=1024)

 

![](images/fran-ukraina-med-tag_6.jpeg?w=1024)

<figcaption>

Ukrainskt dagtåg

</figcaption>

 

 

![](images/fran-ukraina-med-tag_17.jpeg?w=1024)

<figcaption>

Mörklagd station

</figcaption>

 

 

![](images/fran-ukraina-med-tag_19.jpeg?w=768)

<figcaption>

Liggvagn med bäddar både på tvären och längden.

</figcaption>

 

 

![](images/fran-ukraina-med-tag_7.jpeg?w=1024)

<figcaption>

6-personers liggvagn köpt som 4-personers

</figcaption>

 

 

Kommentar från Anna om de ukrainska tågen:

> Det stora problemet på resan i Ukraina och Polen har varit att hitta rätt perronger. Det är inte helt lätt när man inte kan kommunicera på rätt språk.
> 
> I Ukraina hade vi ett byte på en station sent på kvällen. Vi bytte till nattåg, stationen var mörklagd och det fanns inte någon information om vilken perrong som gällde. Tack och lov går det inte så många tåg och tågen går i tid, så vi fick helt enkelt lita på medresenärer och följa efter de andra som väntade på samma station. Det var inte helt lätt i mörkret, man fick dessutom gå direkt över spåren till perrongerna vilket kändes lite vågat.
> 
> Dagtåget var ett vanligt modernt tåg medan nattåget kändes som om det var från sovjettiden. Vi klev på i fel vagn så vi fick gå genom en stor del av tåget. Varje vagn hade sin egen tågvärd (som alla kändes som bastanta tanter) som skällde ut oss, domderade och också tog hand om oss.

### Dag 2: Polen - Tyskland

Från Przemyśl kl 10:06 med I[nterCity-tåg](https://www.intercity.pl/en/site/for-passengers/trains/intercity/) som hade slutstation Szczecin. Byte mot Berlin görs lite tidigare. Tåget går från ena ändan av Polen till den andra. Biljett köpt av Deutsche Bahn. Byte i Kostrzyn till ett tåg mot Berlin. _Pierogi_ i restaurangen kokades vid beställning. Det fanns inte möjlighet att sitta på samma plats hela vägen, men genom att byta plats gick resan bra. Det är en klar fördel på tåg där [platsreservation inte krävs](https://www.trainfo.eu/platsbiljettskrav-eller-inte/), det går att åka om en byter plats längs vägen. På ett tåg med obligatorisk platsbiljett (integrerad i biljetten för de som inte har Interrail, som på SJ snabbtåg) hade tåget varit "fullt". Detta trots att det fanns tomma stolar (på olika platser i tåget) hela vägen.

 

![](images/fran-ukraina-med-tag_11.jpeg?w=1024)

<figcaption>

InterCity-tåg genom Polen

</figcaption>

 

 

![](images/fran-ukraina-med-tag_12.jpeg?w=1024)

![](images/fran-ukraina-med-tag_4.jpeg?w=1024)

 

![](images/fran-ukraina-med-tag_14.jpeg?w=1024)

<figcaption>

1 PLN = 2,7 SEK

</figcaption>

 

![](images/fran-ukraina-med-tag_1.jpeg?w=1024)

![](images/fran-ukraina-med-tag_5.jpeg?w=1024)

 

Byte i Kostrzyn till ett polskt regionaltåg till Berlin och övernattning på ett kapsel-hostel.

![](images/fran-ukraina-med-tag_13.jpeg?w=1024)

![](images/fran-ukraina-med-tag_8.jpeg?w=1024)

Kommentar från Anna om de polska tågen:

> I Polen kändes det som att man höll på med en stor digitalisering, det fanns en massa digitala skyltar men de var fortfarande nedsläckta. Första bytet i Polen gick bra, tull och passkontroll från Ukrainatåget, sen över till de polska tågen. Eftersom det var på dagtid så var det lätt att fråga efter rätt spår. Tåget blev under dagen mer och mer försenat, det var lite underhållande att man ändå pausade i halvtimmar på vissa stationer (halvtimmarna var inlagda i ordinarie tidtabell). Jag antar att det var lokförarna som körde hela vägen och behövde en laglig vila innan vi fortsatte.
> 
> Maten i det polska tåget var fantastisk. Lagad på plats och utan mikrovågsugn. Väldigt uppskattat eftersom jag åkte en hel dag på samma tåg.
> 
> Bytet till sista tåget som gick till Berlin var en spännande upplevelse. Tåget jag kom med var försenat och nästkommande tåg visade sig vara försenat med. Stationen hade perronger som var långt ifrån varandra och vi som skulle vidare hjälptes åt att tyda informationen på de gammaldags tågtavlorna. Både perrong och spår var utskrivet, så det förvirrade till en början. Men tack och lov gick tåget trots försening från rätt plattform och rätt spår, så vi lyckades komma fram. Det känns ovant att lita på att rutiner följs, men det verkar faktiskt fungera!

### **Dag 3: Berlin - Stockholm**

En dag i Berlin, sedan SJ Nattåg till Stockholm.

### Länkar

- För tåg inom Ukraina och till Przemyśl i Polen: [https://booking.uz.gov.ua/en/](https://booking.uz.gov.ua/en/) (tågtider kan också sökas hos Deutsche Bahn).

- [The Man in Seat 61](https://www.seat61.com/Ukraine.htm)

### Avrådan

Just nu [avråder svenska myndigheter från resa till Ukraina](https://www.swedenabroad.se/sv/om-utlandet-för-svenska-medborgare/ukraina/).

### Fördjupning och stöd

Vill du veta mer om den här typen av stöd till Ukraina kan du läsa [Solroseffekten](https://solroseffekten.se) (skriven av den som var sammanhållande för denna leverans). [Här](https://cornucopia.se/2022/08/organisationer-och-projekt-for-att-stodja-ukraina/) kan du läsa om fler organisationer som hjälper Ukraina.
