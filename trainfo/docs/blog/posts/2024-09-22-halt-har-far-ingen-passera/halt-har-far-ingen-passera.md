---
title: "Halt! Här får ingen passera"
date: 2024-09-22
categories: 
  - "frankrike"
  - "italien"
  - "platsbiljett"
  - "sverige"
  - "tyskland"
coverImage: "6565bcea-b07b-42ac-8641-29a855f62469_1_201_a-1.jpeg"
---

[Här kommer ingen förbi](https://m.youtube.com/watch?v=8vI56ZaAr4M)

 

![](images/halt-har-far-ingen-passera_1.jpeg?w=813)

<figcaption>

Avgångstavla i Brig. Tåget mot Zermatt ses till vänster.

</figcaption>

 

- [Tyskland](https://www.trainfo.eu/tyskland/) har infört gränskontroller. De är inte överallt hela tiden och är rätt lätta att undvika med bil. Med tåg är det bara att sitta kvar och visa [pass/NID](https://polisen.se/tjanster-tillstand/pass-och-nationellt-id-kort/svar-pa-vanliga-fragor-om-pass/) för polisen när de kommer. Det är nog inte inplanerat i tidtabellerna än, så lägg på lite tid i nästa byte om du åker tåg som passerar en gräns till Tyskland. Det blir mindre kul på nattågen från Sverige till Tyskland om de utför gränskontroll vid 3-4 på natten. Nattågen från Hamburg mot Sverige har blivit kontrollerade av danskarna sedan länge, precis som dagtågen (ca 2h efter avgång från Hamburg). Nattågen från Innsbruck och Zürich passerar tyska gränsen runt 22, de från [Italien](https://www.trainfo.eu/italien/) vid 8-tiden på morgonen. Men det är å andra sidan inget att stressa upp sig över; öppna kupédörren, visa identifikation och din sömndruckna nuna för polisen och somna sen om. [Nattåg](https://www.trainfo.eu/nattag/) är ändå ofta en blandning av sömn och vakenhet. De presenterar sig (med myndighetsröst) som "Bundespolizie", och hörs på lång väg i vagnen. Det kan förekomma stopp vid andra stationer än ordinare för gränskontroll, jag åkte nattåg Rom - München för nåt år sen och det blev ett stopp i Tyskland vid en ensam perrong där normalt bara pendeltåg stannar.

- [Italien](https://www.trainfo.eu/italien/): Strejk på [Trenords](https://www.trenord.it/en/assistance/useful-information/in-case-of-strike-action/) regionaltåg i Lombardiet (runt Milano) måndagen den 30 september.

- Lade till hur du använder "departures" / "avgångstavlor" på [sidan om Railplanner-appen](https://www.trainfo.eu/railplanner-appen/). Exempel på avgångstavla på en station ser du bilden ovan.

- Jag fick höra att [resdagar i Sverige](https://www.trainfo.eu/resdagar-i-sverige/) är komplicerat, det är nu uppdaterat på en egen sida, och sidan om [Sverige](https://www.trainfo.eu/sverige/) är lite uppstädad.

- Tidtabellsbyte i december. 15 december börjar nya tågtidtabeller gälla i hela Europa, om du gör sökningar under hösten för resor söndag 15 december och senare kan det bli så att du inte får fram det du förväntar dig. Det är lite olika när tågen blir "synliga". Mer detaljer och andra tips hos [the Man in seat 61](https://www.seat61.com/european-train-booking-horizons.htm#Timetable_changes) Det är bara att ta det lugnt, ingen annan kan köpa biljetter. Om du grovplanerar så kolla hur det ser ut innan bytet, det borde gå tåg ungefär som nu.

- Nya tåg till Paris i nya tidtabellerna efter 15 december: Berlin - Paris med TGV. Det matchar dock inte så bra med de [svenska](https://www.trainfo.eu/sverige/) [nattågen](https://www.trainfo.eu/nattag/) för resa samma dag men kan vara intressant ändå. Även Bryssel - Paris får bättre förbindelser med tre belgiska EuroCity-tåg per dag. Långsammare än än Eurostar, men platsbiljett för Interrail blir förhoppningsvis billigare och inte kvoterade. Jag uppdaterar [sidan om tågresa till Paris](https://www.trainfo.eu/paris-resa/) när det finns mer info och tider.
