---
title: "INTERRAIL-INFO"
date: 2023-02-02
---

Det mesta du behöver veta för dina tågresor i Europa med Interrail.

# Introduktion

Är det första gången du skall åka långt med tåg så börja med att läsa detta inlägg: [https://trainbookingse.wordpress.com/2024/03/04/forsta-resan/](https://trainbookingse.wordpress.com/2024/03/04/forsta-resan/)

Det här dokumentet vänder sig främst till de som av olika orsaker vill boka plats och åka med snabbtåg och har Interrail-biljett. Det går igenom hur bokning går till i olika länder och hur ländernas ”egenheter” med interrail hanteras. En hel del är nog till nytta även med vanliga biljetter,

Texten är ursprungligen skriven av Oskar Drenske för Facebookgruppen "Tågsemester" sommaren 2022 och den situation som rådde då när "alla" skulle ut och resa igen och resebyråerna var överbelastade. Texten uppdaterades i maj 2023, varefter Oskar lämnade Facebook och därmed Tågsemestergruppen. En mindre uppdatering inför 2024 har gjorts av medlemmar i Tågsemestergruppen.

<!--more-->

* * *

1. [Introduktion](https://www.trainfo.eu/2023/02/02/interrail-info-2023/#tagluffa-som-forr)
2. [Allmänt](https://www.trainfo.eu/2023/02/02/interrail-info-2023/#banarbete)
    1. [Exempelresor](https://www.trainfo.eu/2023/02/02/interrail-info-2023/#exempelresor)
    2. [Tågluffa ”som förr”](https://www.trainfo.eu/2023/02/02/interrail-info-2023/#tagluffa-som-forr-1)
    3. [Komplicerat?](https://www.trainfo.eu/2023/02/02/interrail-info-2023/#komplicerat)
    4. [Banarbeten](https://www.trainfo.eu/2023/02/02/interrail-info-2023/#banarbete)
    5. [Sökning](https://www.trainfo.eu/2023/02/02/interrail-info-2023/#banarbete)
    6. [Korta byten](https://www.trainfo.eu/2023/02/02/interrail-info-2023/#korta-byten)
    7. [Är interrail billigast?](https://www.trainfo.eu/2023/02/02/interrail-info-2023/#ar-interrail-billigast)
    8. [Nattåg](https://www.trainfo.eu/2023/02/02/interrail-info-2023/#nattag)
3. [Platsbiljetter med Interrail](https://www.trainfo.eu/2023/02/02/interrail-info-2023/#ar-interrail-billigast)
    1. [Bakgrund](https://www.trainfo.eu/2023/02/02/interrail-info-2023/#bakgrund)
    2. [Obligatorisk platsbiljett](https://www.trainfo.eu/2023/02/02/interrail-info-2023/#obligatorisk-platsbiljett)
    3. [Platsbiljetter är separata från RailPlanner-appen](https://www.trainfo.eu/2023/02/02/interrail-info-2023/#platsbiljetter-ar-separata-fran-railplanner-appen)
    4. [Utan tillägg?](https://www.trainfo.eu/2023/02/02/interrail-info-2023/#utan-tillagg)
    5. [Inga platser kvar?](https://www.trainfo.eu/2023/02/02/interrail-info-2023/#inga-platser-kvar)
    6. [1 & 2 klass](https://www.trainfo.eu/2023/02/02/interrail-info-2023/#1-2-klass)
    7. [Skriva ut platsbiljetter?](https://www.trainfo.eu/2023/02/02/interrail-info-2023/#skriva-ut-platsbiljetter)
    8. [Återbetalning av platsbiljetter?](https://www.trainfo.eu/2023/02/02/interrail-info-2023/#aterbetalning-av-platsbiljetter)
    9. [Välja plats?](https://www.trainfo.eu/2023/02/02/interrail-info-2023/#valja-plats)
    10. [interrail.eu](https://www.trainfo.eu/2023/02/02/interrail-info-2023/#interrail-eu)
    11. [15 minuter](https://www.trainfo.eu/2023/02/02/interrail-info-2023/#15-minuter)
4. [RailPlanner-appen](https://www.trainfo.eu/2023/02/02/interrail-info-2023/#railplanner-appen)
    1. [Lita inte på appen](https://www.trainfo.eu/2023/02/02/interrail-info-2023/#offline)
    2. [Offline](https://www.trainfo.eu/2023/02/02/interrail-info-2023/#offline-1)
    3. [Trip & journey](https://www.trainfo.eu/2023/02/02/interrail-info-2023/#trip-journey)
    4. [Aktivering av Mobilt interrail.](https://www.trainfo.eu/2023/02/02/interrail-info-2023/#aktivering-av-mobilt-interrail)
    5. [Inbound / outbund (resa i Sverige)](https://www.trainfo.eu/2023/02/02/interrail-info-2023/#inbound-outbund-resa-i-sverige)
    6. [Om appen krånglar](https://www.trainfo.eu/2023/02/02/interrail-info-2023/#om-appen-kranglar)
    7. [Tåget är inte med i appen!](https://www.trainfo.eu/2023/02/02/interrail-info-2023/#taget-ar-inte-med-i-appen)
    8. [QR-koden syns inte!](https://www.trainfo.eu/2023/02/02/interrail-info-2023/#taget-ar-inte-med-i-appen)
    9. [Kopiera en trip från en mobil till en annan:](https://www.trainfo.eu/2023/02/02/interrail-info-2023/#kopiera-en-trip-fran-en-mobil-till-en-annan)
5. [Lands-specifik information](https://www.trainfo.eu/2023/02/02/interrail-info-2023/#lands-specifik-information)
    1. [Sverige](https://www.trainfo.eu/2023/02/02/interrail-info-2023/#sverige)
        1. [SJ](https://www.trainfo.eu/2023/02/02/interrail-info-2023/#sj)
        2. [Snälltåget](https://www.trainfo.eu/2023/02/02/interrail-info-2023/#snalltaget)
        3. [Fullt?](https://www.trainfo.eu/2023/02/02/interrail-info-2023/#fullt)
        4. [Nattåg från Tyskland och "inbound"-regeln](https://www.trainfo.eu/2023/02/02/interrail-info-2023/#nattag-fran-tyskland-och-inbound-regeln)
    2. [Danmark](https://www.trainfo.eu/2023/02/02/interrail-info-2023/#danmark)
    3. [ÖBB Nightjet samt italienska dagtåg](https://www.trainfo.eu/2023/02/02/interrail-info-2023/#obb-nightjet-samt-osterrike-med-omnejd)
    4. [Tyskland](https://www.trainfo.eu/2023/02/02/interrail-info-2023/#tyskland)
        1. [Vad kan du inte boka online av DB?](https://www.trainfo.eu/2023/02/02/interrail-info-2023/#vad-kan-du-inte-boka-online-av-db)
        2. [Bokning och platsprognos (DE)](https://www.trainfo.eu/2023/02/02/interrail-info-2023/#bokning-och-platsprognos-de)
        3. [Stationsinformation (DE)](https://www.trainfo.eu/2023/02/02/interrail-info-2023/#stationsinformation-de)
    5. [Norge](https://www.trainfo.eu/2023/02/02/interrail-info-2023/#norge)
    6. [London (Eurostar) och Thalys-tåg](https://www.trainfo.eu/2023/02/02/interrail-info-2023/#london-eurostar-och-thalys-tag)
    7. [Italien](https://www.trainfo.eu/2023/02/02/interrail-info-2023/#italien)
        1. [Översikt](https://www.trainfo.eu/2023/02/02/interrail-info-2023/#fran-tyskland-osterrike)
        2. [Platsbiljetter:](https://www.trainfo.eu/2023/02/02/interrail-info-2023/#platsbiljetter)
        3. [Från Tyskland / Österrike:](https://www.trainfo.eu/2023/02/02/interrail-info-2023/#fran-tyskland-osterrike)
        4. [Från Schweiz:](https://www.trainfo.eu/2023/02/02/interrail-info-2023/#fran-schweiz)
        5. [Nattåg inom Italien](https://www.trainfo.eu/2023/02/02/interrail-info-2023/#nattag-inom-italien)
        6. [ItaliaRail](https://www.trainfo.eu/2023/02/02/interrail-info-2023/#italiarail)
        7. [Appar](https://www.trainfo.eu/2023/02/02/interrail-info-2023/#appar)
        8. [Byte Milano Centrale - Rogoredo](https://www.trainfo.eu/2023/02/02/interrail-info-2023/#byte-milano-centrale-rogoredo)
    8. [Frankrike](https://www.trainfo.eu/2023/02/02/interrail-info-2023/#frankrike)
        1. [Exempelresa till Paris](https://www.trainfo.eu/2023/02/02/interrail-info-2023/#exempelresa-till-paris)
        2. [Utan reservation?](https://www.trainfo.eu/2023/02/02/interrail-info-2023/#utan-reservation)
        3. [Hur köps reservation?](https://www.trainfo.eu/2023/02/02/interrail-info-2023/#hur-kops-reservation)
        4. [TER i Normandie](https://www.trainfo.eu/2023/02/02/interrail-info-2023/#ter-i-normandie)
        5. [Över gränser (Tyskland/ Spanien / Italien)](https://www.trainfo.eu/2023/02/02/interrail-info-2023/#hur-kops-reservation)
    9. [Spanien](https://www.trainfo.eu/2023/02/02/interrail-info-2023/#spanien)
        1. [Exempel](https://www.trainfo.eu/2023/02/02/interrail-info-2023/#exempel)
        2. [Sökning efter spanska tåg](https://www.trainfo.eu/2023/02/02/interrail-info-2023/#sokning-efter-spanska-tag)
        3. [Reservationer](https://www.trainfo.eu/2023/02/02/interrail-info-2023/#reservationer)
        4. [Utan interrail?](https://www.trainfo.eu/2023/02/02/interrail-info-2023/#utan-interrail)
        5. [Hendaye / Irun (Atlantkusten)](https://www.trainfo.eu/2023/02/02/interrail-info-2023/#hendaye-irun-atlantkusten)
        6. [Portbou / Cerbere / La Tour de Carol](https://www.trainfo.eu/2023/02/02/interrail-info-2023/#portbou-cerbere-la-tour-de-carol)
        7. [Kontroller](https://www.trainfo.eu/2023/02/02/interrail-info-2023/#kontroller)
    10. [Portugal.](https://www.trainfo.eu/2023/02/02/interrail-info-2023/#portugal)
    11. [Schweiz](https://www.trainfo.eu/2023/02/02/interrail-info-2023/#schweiz)
    12. [Andra länder](https://www.trainfo.eu/2023/02/02/interrail-info-2023/#andra-lander)
6. [Övrigt](https://www.trainfo.eu/2023/02/02/interrail-info-2023/#ovrigt)
    1. [Förseningar](https://www.trainfo.eu/2023/02/02/interrail-info-2023/#forseningar)
7. [Sharing is caring](https://www.trainfo.eu/2023/02/02/interrail-info-2023/#licens)

# Allmänt

## Exempelresor

Spaniel, Paris. Italien [https://trainbookingse.wordpress.com/startsida/](https://trainbookingse.wordpress.com/startsida/)

## Tågluffa ”som förr”

Texten vänder sig främst till den som vill ha bokade platser på tåg. Kanske för att ersätta flygresor med tågresor. Det är de som har flest frågor. Möjligheten att resa obokat och spontant finns kvar, men det blir ibland på långsammare tåg. Som det var förr. Men förr i tiden fanns det bara 1-månads interrailkort, idag finns även möjlighet att köpa ett begränsat antal resdagar. Snabbare tåg som kräver bokning kan då göra att du klarar dig med färre resdagar och sparar pengar. Res på ett sätt som passar dig.

## Komplicerat?

Nja, inte värre än nåt annat. Den som har lärt sig och är van vid något tycker det är lätt. Den som inte har körkort har många hinder att komma över innan det är 'lätt' att köra bil. Andra transportsätt har andra fallgropar som är lätta att undvika - för den som vet hur det funkar. Med den här texten kommer du att lära dig att resa smidigt med tåg och Interrail-biljett.

* * *

## Banarbeten

I Sverige är Trafikverket väldigt sena med sin planering av banarbeten, vilket får till följd att det inte går att köpa biljetter. Kolla om det går att ta en annan rutt eller åka en annan dag. Annars får du vänta tills Trafikverket är klara och SJ mfl vet när de kan köra tågen. Andra bolag än SJ säljer ibland tidigare men SJ säljer ofta med anslutning och verkar vilja ha allt klart innan försäljningen startar.

Interrail har en del info om störningar (inkl planerade strejker) [https://www.interrail.eu/en/support/travel-disruptions](https://www.interrail.eu/en/support/travel-disruptions)

* * *

## Sökning

Ta en titt på en karta (länkat i slutet av detta dokument.) Använd t.ex [Deutsche Bahn](https://www.bahn.com/en) för att göra en sökning efter resväg.

Men på samma sätt som du kan söka med Google Maps efter en resväg från Sverige till Sicilien med bil och få ett förslag på en rutt som tar 38 timmar så är det inget krav på att göra hela resan i sträck. Sökningar är optimerade för snabbaste vägen även om det betyder att det blir ett uppehåll på 3h mitt i natten och liknande. Söktjänsterna är helt enkelt inte gjorda för att söka vettiga resor över hela Europa i ett sträck.

När du har en översiktlig rutt, börja bryta ned den dag för dag och se vad som är lämpligt och om det finns nattåg som passar. Kolla vad som mer finns längs rutten, kanske är det nånting som lockar?

På många söksajter kan du klicka på tågnumret och få upp hela rutten. Kanske är det enklare men lite långsammare att åka längre med ett tåg? Nattåg är långsamma så tidtabellerna kan föreslå ett byte i gryningen för att ta ett annat tåg till samma destination som kommer fram lite tidigare. Nattåg Hamburg-Basel-Zürich till exempel, där föreslås byte i Basel.

Många söksajter visar mycket mer än de kan sälja biljetter till (vanliga biljetter eller platsbiljetter)

## Korta byten

Ibland föreslås korta byten. Det skall normalt funka men kan kännas stressigt. Justera då bytestiderna så du får längre uppehåll. Den viktigaste frågan är vad som händer om du missar bytet. Går det ett tåg till om en halvtimme, eller blir du kvar över natten?

## Är interrail billigast?

Kanske, kanske inte. Det beror på resmål, hur du tar dig dit och hur mycket framförhållning du har. En rättvis jämförelse är med flexibla biljetter, inte med de billigaste biljetterna.

Prisjämförelse Interrail – vanliga biljetter: [https://www.facebook.com/groups/tagsemester/permalink/3538501343036122/](https://www.facebook.com/groups/tagsemester/permalink/3538501343036122/)

## Nattåg

Allmän info om nattåg är flyttad till en egen sida:

[https://trainbookingse.wordpress.com/2024/02/28/nattag/](https://trainbookingse.wordpress.com/2024/02/28/nattag/)

* * *

# Platsbiljetter med Interrail

## Bakgrund

Det är värt att komma ihåg att Interrail har funnits i 50 år, men en del länder har gått över till biljettsystem där plats ingår i biljetten (_”Globalpris”, ”IRT”, ”Integrated Reservation Ticket”)_. SJ snabbtåg till exempel. När de nyare systemen möter gamla Interrail uppstår mer eller mindre friktion och det går inte alltid så smidigt som att köpa en vanlig biljett. De allra flesta resorna sker med vanliga biljetter som tågbolagen säljer själva, men i den här gruppen är det en mycket större andel som reser med Interrail.

En del andra länder (Tyskland t.ex) har separat färdbiljett och platsbiljett. En vanlig biljett säljs normalt utan reserverad plats även på snabbtåg.

## Obligatorisk platsbiljett

> Om det är _krav_ på platsbiljett så måste du ha det, annars har du ingen giltig biljett.

Aktiverad resdag + ”journey” (det aktuella tåget) noterat i appen eller på pappret + platsbiljett för det aktuella tåget. Har du inte alla tre har du ingen giltig biljett.

## Platsbiljetter är separata från RailPlanner-appen

  
Platsbiljetten är separat från ditt interrail. I vissa länder är det ett tillägg och krav, i andra länder är den bara till för att ha en plats garanterad, och be den som sitter där att flytta på sig.

> Platsbiljetter skall inte registreras i Railplanner-appen.

Platsbiljetter finns alltså i din epost, någon tågbolagsapp eller på papper. Inte i Railplanner. Precis som om du hade ditt interrail i pappersform.

## Utan tillägg?

Det är många tåg där det inte krävs platsreservation och även många tåg där det inte går att reservera plats (regionaltåg). I appen RailPlanner kan du använda filtret "no seat reservation required" för att hitta tåg. Då är ditt Interrail den enda biljett du behöver.

Det är många frågor i gruppen kring platsbiljetter, och söksajter visar snabbaste förbindelserna som ofta kräver tillägg, så det är lätt att få intrycket att det krävs platsbiljett 'överallt'. Platsbiljetter skickas oftast med epost (förutom Spanien samt en del länder i Centraleuropa) så de går att beställa under resan.

Där det krävs i t.ex Italien, Frankrike och Spanien går det att vinna mycket tid genom att åka de snabba tågen som kräver platsbiljett. Det kanske kräver färre resdagar med interrail, eller ger mer tid på resmålet. Är det krav på platsbiljett så har du inte en giltig biljett utan den. Platsbiljetten är då en _”biljett med interrail-rabatt”_ och ditt Interrail visar att du har rätt till den rabatten.

I de flesta fall kan platsbiljetter köpas innan du köpt Interrailet.

## Inga platser kvar?

Ser du inga priser kan det vara fullt, eller så söker du på fel ställe. En sökning på vanlig biljett visar om det är fullbokat eller inte. För att hitta rätt ställe för platsbiljetter, fortsätt läs. Det kan också hända att du söker på för lång sträcka där sajten du kollar på inte kan hantera alla inblandade länder. Eller så kanske du är för tidigt ute och biljetterna är inte släppta än. Det varierar i olika länder. Se https://www.seat61.com/european-train-booking-horizons.htm

## 1 & 2 klass

1 kl får resa i 1 klass eller 2 klass.

2 kl får enbart resa i 2 klass.

En del länder har dyrare platsbiljetter i 1 klass, platsbiljetten måste vara till den klass du vill och får åka i.

## Skriva ut platsbiljetter?

Ibland står det att de måste skrivas ut, men generellt verkar det inte vara något problem att visa upp dem i mobilen. Ingen har skrivit i gruppen om faktiska problem kring det.

## Återbetalning av platsbiljetter?

Det varierar. SJ och ÖBB (nattåg) har möjlighet med olika villkor. SNCF kan återbetala om den är köpt av dem (i Frankrike)

I övrigt är det i många fall förlorade pengar om du ändrar dig. Men mindre pengar än en tågbiljett.

## Välja plats?

I vissa fall kan du välja vilken plats du vill ha på en bild av vagnen (tex DB inom Tyskland SJ) i andra fall kanske du kan välja önskemål (bord, fönster, gång) och i andra fall får du en plats tilldelad. Bokar du flera platser blir de generellt nära varandra om det är möjligt.

## interrail.eu

Du måste ha ett konto där för att kunna köpa platsbiljetter (i de enstaka fall du köper där). Om du köpte interrail från interrail.eu har du redan ett konto, annars finns det en länk _”Sign up now”_. Du måste vara inloggad för att vara säker på att gå korrekt information vid sökning. Men det mesta går att lösa på annat håll då slipper du också deras bokningsavgifter.

## 15 minuter

Traditionen på tåg med frivillig reservation är att en plats som inte tagits inom 15 minuter, eller som lämnats, är fri. På tyska tåg släcks reservationsskylten. Markera platsen tydligt om du går och äter.

* * *

# RailPlanner-appen

### Lita inte på appen

- Den har inte aktuella tidtabeller.

- Den visar ibland konstiga bytesförslag

- Lite inte på den. Använd en online-tjänst för planering.

### Offline

RailPlanner-appen har tidtabeller som uppdateras när det kommer en ny version av appen. Detta för att den skall funka offline. Hittar du inga tåg så börja med att uppdatera appen. Hittar du inget efter det kan du kolla motsvarande dag nästa vecka. Eller använd en onlinetjänst som t.ex bahn.com Den har information om varje land, det finns under "More - Rail network guides".

Verifiera med en onlinetjänst för landet det gäller att tiderna är korrekta. De kan ha ändrats men RailPlanner visar de gamla tiderna.

### Trip & journey

”Trip” är t ex ”tågluff sommaren 2024”.

"Journey" är ett specifikt tåg du åker med.

Endast en Trip per mobilpass och du lägger in varje tåg som en Journey i den trippen. Varenda tåg skall med oavsett om de kräver platsbiljett eller ej.

> _Om du inte lagt till tåget till ditt interrail (i RailPlanner eller på pappers-interrailet om du har sånt) så har du inte en giltig biljett._

### Aktivering av Mobilt interrail.

Det krävs både numret på respass (Pass utfärdat av Polisen) eller nationellt id-kort OCH ett startdatum för att aktivera ett interrail mobile pass. Inget som görs av misstag. Det är också dubbel verifiering när en hemlandsresdag används.

I mailet (om du köpte från interrail.eu) finns instruktioner hur du lägger till interrail-passet i RailPlanner

### Inbound / outbund (resa i Sverige)

Se [Anna Björnsons inlägg om resdagar i hemlandet](https://www.facebook.com/groups/tagsemester/permalink/3756935541192700/) i Tågsemestergruppen.

### Om appen krånglar

Om appen krånglar så verkar det ofta hjälpa att tvångsavsluta den eller starta om telefonen och prova igen. Appen funkar helt offline, men vid dålig uppkoppling funkar den dåligt. Stäng av mobildata tillfälligt. Att "stänga av" och "sätta på" en journey (tågsträcka) kan också hjälpa om inte biljetten kan visas. Prova också att ta bort den journey du skall göra och lägg till den igen. Appen har blivit bättre, det var mer problem när de mobila interrailpassen kom för några år sen.

### Tåget är inte med i appen!

Hittar appen inte tåget? Längst ned bland sökresultaten finns en länk till "Add it manually" där ett formulär fylls i och tåget läggs till (kommer inte med på kartan, tyvärr). Det kanske kommer med i en senare uppdatering av appen så kolla igen närmare avresa. Detaljerad info här: [https://trainbookingse.wordpress.com/2023/04/22/tag-som-saknas-i-railplanner/](https://trainbookingse.wordpress.com/2023/04/22/tag-som-saknas-i-railplanner/)

### QR-koden syns inte!

Du ser bara dagens QR-kod, har du aktiverat morgondagen måste du ändra datum för att den skall synas. Men aktivera en resdag först när du är helt säker på att du kommer iväg.

### Kopiera en trip från en mobil till en annan:

[https://www.facebook.com/groups/tagsemester/permalink/3371660966386828/](https://www.facebook.com/groups/tagsemester/permalink/3371660966386828/)

# Lands-specifik information

## Sverige

Repetera hur [resor i hemlandet](https://trainbookingse.wordpress.com/2023/02/02/interrail-info-2023/#inbound-outbund-resa-i-sverige) fungerar först.

### SJ

Boka på webben, inte i appen. [https://www.sj.se](https://www.sj.se/)

Lägg till interrail som kundkort. Skriv numret på ditt Interrail som ”medlemsnummer”. Har du inte köpt än så går det att skriva in vadsomhelst. Det verkar inte som Interrail-numret kollas vid resan.

Barn under 6 år behöver inte egen biljett på nattåg om de delar bädd med vuxen, äldre barn läggs till som vuxna.

Blanda inte in andra tåg i SJ:s bokning (tex Mälartåg där interrail gäller). Då blir det "vanliga" biljetter också. [SJ: hur bokar jag plats med Interrail?](https://www.sj.se/sv/kundservice/fragor-och-svar.html/4615-hur-bokar-jag-plats-med-interrail-eurail%222) ”2 kl Lugn" på SJ kan inte bokas med interrail.

När släpps biljetter: [SJ: När släpps SJ:s biljetter](https://www.sj.se/sv/kundservice/fragor-och-svar.html/4607-naer-slaepps-sjs-biljetter)

På ”resenärer”, välj ”Ändra > ” och istället för SJ Prio väljer du Interrail elt Eurailkort. Det går att skriva i vadsomhelst och slutföra köp, förhoppningsvis kollas inte numret vid resa.

Välj _"Kan återbetalas"_ så får du Interrailpriset. 830 kr för plats i sovvagn t.ex

Det verkar vara problem med att välja plats i nattågskupén. Låt bli att välja så går det att köpa.. Bokningssystemet är inte helt anpassat för Interrail.

### Snälltåget

Se: [www.snalltaget.se](https://www.snalltaget.se/)

### Fullt?

Skall du till Stockholm kan det gå att dela upp bokningen. Tåget är mest fullt "mitt på " sträckan. Tar du dig till t.ex Linköping så har du sparat tid även om du behöver resa med andra tåg sista biten. Det kanske går att dela upp i två bokningar på samma tåg, men med olika platser på de olika sträckorna.

Alternativt: Sök i Railplanner efter tåg som inte kräver platsbiljett. Det tar längre tid men det är inte så mycket att välja på. För sträckan Stockholm - Malmö går det att spara lite tid på att köpa egen biljett på sträckan i Östergötland som inte ingår i Interrail, och därmed inte behöva omvägen via Kalmar.

### Nattåg från Tyskland och "inbound"-regeln

Nattågen från Tyskland ställer till det med hur Railplanner hanterar resdagar i hemlandet, om skall byta från det tåget kan du göra så här:

Knep & knåp för nattåg i Sverige om du skall fortsätta i Sverige ankomstdagen:

Lägg in resan manuellt (kolla tidtabellen):

Hamburg - Odense (eller vad som verkar lämpligt i Danmark _efter midnatt_).

Odense- Sverige. Här kommer "inbound"-frågan och du kan fortsätta hela dan inom Sverige. Det går åt en resdag och ditt interrail måste vara inom giltighetstiden. Skall du inte längre än till nån av nattågets stationer behöver du inte göra detta.

* * *

## Danmark

Se Hans Bromans fastnålade inlägg "Tips för tågresans etapp norr om Hamburg" i gruppen. [h](https://www.facebook.com/groups/tagsemester/announcements)[ttps://www.facebook.com/groups/tagsemester/announcements](https://www.facebook.com/groups/tagsemester/announcements)

* * *

## ÖBB Nightjet samt italienska dagtåg

Nightjet nattåg och italienska tåg som kräver reservation.

Köp "vanlig biljett" (”One-Way tickets and day tickets” och ange Interrail som rabattkort för alla resenärer https://shop.oebbtickets.at/en/ticket

"Change - Add discount - Interrail / Eurail - Globalpass - Confirm - Next"

Skriv in från-till och datum, när du sen klickar på "Find services" får du två val:

1. One-way tickets and day tickets - **Rätt val**

3. Seat reservation only (no ticket) - funkar för frivilliga platsbiljetter, men inte för det som skall bokas här.

Priser för tillägget hittar du på [https://www.interrail.eu/en/plan-your-trip/reservations/reservation-fees/night-train-reservation-fees](https://www.interrail.eu/en/plan-your-trip/reservations/reservation-fees/night-train-reservation-fees) Det är populära tåg och platserna går åt fort.

* * *

## Tyskland

Deutsche Bahn har tidtabeller för väldigt många av Europas tåg och bra möjlighet att söka med olika inställningar. Men de _visar_ mycket mer än de kan _sälja_.

### **Vad kan du inte boka online av DB?**

_Du kan inte köpa obligatoriska platsbiljetter av DB._ Dvs inte på snabbtåg från Tyskland till Frankrike (varken TGV från tex Mannheim eller Thalys från Köln). Inte heller sovplatser på ÖBBs nattåg (sittplats i ”tysk” vagn som är med i tåget går att boka av DB). Inte heller tågen till Danmark sommartid går att boka).

> _Står det ”seat reservation required” i RailPlanner så kan du inte boka av DB._

### Bokning och platsprognos (DE)

Om det är nåt som DB kan sälja (plats)biljett till.

[Deutsche Bahn](https://www.bahn.com/en/), välj "seat only" och sök sen efter tåg. **Flera tåg kan ingå i ett platsbiljettköp.** Men inga krav på platsbiljett inom landet. https://www.bahn.com/en Det funkar även i appen DB Navigator, men där gör du sökningen först och sen under listan av biljetter kan du välja ”seat only”

Om du söker hos DB för ditt tåg några dar innan kan du se vad förväntat antal passagerare är - "low demand" till "exceptionally high demand" - och bedöma om du vill ha platsbiljett. Det kan också vara så att bara delar av sträckan förväntas ha mycket folk.

### Stationsinformation (DE)

Stationsinfo: [https://www.bahnhof.de/en](https://www.bahnhof.de/en)

* * *

## Norge

[https://www.facebook.com/groups/tagsemester/permalink/3377415639144694/](https://www.facebook.com/groups/tagsemester/permalink/3377415639144694/)

* * *

## London (Eurostar) och Thalys-tåg

Det är begränsat antal platser tillgängliga för de som har Interrail på Eurostar till/från London.

För köp krävs ett "pass cover number" som går att skapa här:

[Pass Cover Number Generator](https://www.interrail.eu/en/book-reservations#/generatePassCoverNumber)

Boka här: [https://www.b-europe.com/EN/Booking/Pass#TravelWish](https://www.b-europe.com/EN/Booking/Pass#TravelWish)

Tänk på att du måste checka in och gå igenom pass- och säkerhetskontroll innan du får gå på Eurostartåget. Se till att ha tillräckligt med tid för det.

* * *

## Italien

### Översikt

allmän info: https://www.seat61.com/train-travel-in-italy.htm

Rutt-exempel: [Alla (Järn)vägar bär till Rom](https://trainbookingse.wordpress.com/2023/04/12/alla-jarnvagar-bar-till-rom/)

> Uppdateringarna av italienska tidtabeller kan ibland komma nära inpå, ser du inga tåg så kolla närmare i tid.

Speciellt tidtabellsbytet i juni ställer till det vid sökningar. Troligen inga dramatiska ändringar, så grovplanera efter motsvarande veckodag nu.

Regionaltågen går det inte att boka plats på, det är bara att åka med. I Trenitalias app väljer du Journey Type - Regional Trains.

Använd appen Trenit! Den ger info om förseningar och vilket spår tåget kommer på vid varje station. Spårinfon kan dock ändras tätt inpå. Den visar också planerade strejker. Du kan också göra "follow" på en sökning och få notifikationer om nåt avviker.

Trenitalias app kan användas för att söka tåg-status och sätta notifieringar om det är nåt som avviker.

RailPlanner verkar sakna många InterCity-tåg.De går ofta långa sträckor, stannar inte i varenda by och kostar bara €3 i reservation hos ÖBB.

### Platsbiljetter:

Antingen krävs det platsbiljett, eller så kan du inte boka plats (generellt tåg som heter "regionale"). Platsbiljett för FrecciaRossa, InterCity mm kan du köpa på ÖBB på samma sätt som [nattåg](https://trainbookingse.wordpress.com/2023/02/02/interrail-info-2023/#obb-nightjet-samt-osterrike-med-omnejd) - Interrail som rabattkort, inte "seat only". Trenitalia säljer inte platsbiljetter för interrail online, bara på station. [https://shop.oebbtickets.at/en/ticket](https://shop.oebbtickets.at/en/ticket)

### Från Tyskland / Österrike:

Direkttåg München - Verona (EuroCity) Platsbiljett köps av DB eller ÖBB. I det senare fallet som på nattågen (vanlig biljett med interrail som rabattkort, €13)

> Du skall inte välja "seat only", då får du bara plats och inte tillägget.

Om du köper platsbiljett på DB (eller om du åker med utan platsbiljett) tillkommer ett tillägg på €10 som kan betalas på tåget; "supplemento". Eventuellt några € extra på tåget. Det framgår från mars 2023 i RailPlanner att det behövs ett tillägg; ”supplement required”. Alternativet är att ta italienska regionaltåg från Brennero. Det blir då oftast byte i Bolzano också.

### Från Schweiz:

Även EC-tågen från Schweiz kan generellt bokas via ÖBB. Eller så väljer du "no seat reservations required" i Railplanner och får byta i en extra gång vid stationen närmast gränsen.

### Nattåg inom Italien

Plats på Trenitalias nattåg "InterCityNotte" köps på Interrail.eu eller ItaliaRail. Observera att tillägget kan vara dyrare än en hel vanlig biljett och kan ha problem att sälja flera personer till en kupé.

### ItaliaRail

Det går även att köpa platsbiljett av [ItaliaRail](https://partners.italiarail.com/default?force_pass=true&aff=EURAIL) Det behövs ett ”pass cover number” som du kan skapa [hos interrail.eu](https://www.interrail.eu/en/book-reservations#/generatePassCoverNumber) Avgift 1€ utöver platsbiljetten, men det går tydligen att välja plats.

Även [”the man in seat 61”](https://www.seat61.com/interrail-and-eurail-reservations.htm#How_to_make_reservations_at_the_Austrian_Railways_website) har instruktioner

### Appar

Trenìt! är bra, visar kartvyer, spårinfo mm.

Trenitalias app kan du köpa biljetter i om du inte använder interrail. Då slipper du stämplingen som krävs av pappersbiljetter som inte är till viss avgång. Den visar också hur många lediga platser det finns i regionaltågen.

Båda kan sätta bevakningar på tågstatus

### Byte Milano Centrale - Rogoredo

Det verkar som RailPlanner föreslår tokiga byten i Milano. Centrale till Rogoredo med tunnelbanan. Troligen inte nödvändigt. Sök resa till Milano Centrale och sen ny sökning från samma station och se om du får vettiga resultat. Om stationsbyte verkligen krävs skulle jag lägga en timme på det.

* * *

## Frankrike

Precis som i Italien finns det två typer av tåg; de där du måste boka plats, och de där du inte kan boka plats. För att hitta tåg som inte kräver platsbiljett kan du använda RailPlanner-appen och under "options" välja "no seat reservations required".

SNCFs app är rätt dålig. Ibland visar den inte förbindelser med byten (kolla då tågen var för sig) och om du väljer tågtyp TER för att undvika platsbiljetter så verkar den tycka att en delsträcka med TER och resten med TGV eller Intercites är rimligt. Och så visar den ibland reklam när du vill se ett sökresultat.

### Exempelresa till Paris

[https://trainbookingse.wordpress.com/2023/03/21/till-paris-med-interrail-och-platsbiljetter/](https://trainbookingse.wordpress.com/2023/03/21/till-paris-med-interrail-och-platsbiljetter/)

### Utan reservation?

Tips för Paris är att söka från Mulhouse Ville som har 2-4 direkttåg till Paris per dag. Mulhouse nås enkelt från Basel dit det går direkttåg från Hamburg. Från Strasbourg går det 2 direkttåg ett i gryningen, ett på eftermiddagen. Både alternativet från Mulhouse och från Strasbourg är regionaltåg.

Men det verkar bli reservationskrav på dessa under sommaren 2024.

Med det sagt, här är hur interrail och platsbiljetter funkar i Frankrike, det blir inte mycket krångligare än så här. Antingen krävs det platsbiljett,(TGV, IC) eller så kan du inte boka plats (TER). Fast det finns TER i Normandie som kräver reservation (köps bäst på station) och det finns _Intercites_ som inte kräver reservation).

Köp platsbiljetter på interail.eu både inom Frankrike och de tåg som går över gränsen till Tyskland. SNCF säljer inte platsbiljetter för interrail online, bara på station.

Tågbyte i Paris betyder ofta byte av station

### Hur köps reservation?

Det finns en kvot av platsbiljetter för interrail som kostar €10, sen finns det en kvot till för €20. Interail.eu säljer för närvarande bara €20-biljetterna. De för €10 säljs på station eller hos SNCB.

- resebyrå

- på station/automat i Frankrike

- via Belgiska SNCB (bokningsavgift €4 per bokning, kan vara flera personer)

- På interrail.eu (bokningsavgift €2 per person)

- Kolla först på [https://www.sncf-connect.com/en-en/](https://www.sncf-connect.com/en-en/) om tåget är fullbokat (=inga biljetter säljs). Finns det biljetter där men inte på interrail.eu finns det en möjlighet att det går att ordna.

- Via telefon från SNCF och de skickas med e-post. Liksom vid köp i Frankrike går de att boka om. Det går även att ringa, läs mer på [Interrail.eu](https://www.interrail.eu/en/plan-your-trip/reservations/how-do-i-book-my-reservations) (välj France) i listan

För köp på SNCB krävs ett "pass cover number" som går att skapa här:

https://www.interrail.eu/en/book-reservations#/generatePassCoverNumber

Sen borde det gå att att använda det och boka på [https://travel.b-europe.com/Eurail-GE/en/booking-tgv#TravelWish](https://travel.b-europe.com/Eurail-GE/en/booking-tgv#TravelWish) eller här om det är Thalys från Köln, Amsterdam eller Bryssel: [https://www.b-europe.com/EN/Booking/Pass#TravelWish](https://www.b-europe.com/EN/Booking/Pass#TravelWish)

Större stationer har biljettkontroll innan du får gå ut på perrongen till snabbtågen. Kan vara skönt att nån kollar att du är på rätt tåg. Men kom inte i sista minuten till stationen.

### TER i Normandie

Regionaltåg i Normandie med interrail kräver en billig (några €) reservation som köps på station i Frankrike. Går inte att köpa online.

### Över gränser (Tyskland/ Spanien / Italien)

Till exempel Tyskland-Frankrike, Spanien-Frankrike. Det är ofta dyrare och kan vara svårare att göra själv online. Prova på Interrail.eu annars är det på station i nåt av länderna eller via resebyrå som gäller. Det verkar som inget tåg visas om det inte finns platsbiljett att köpa på interrail.eu vilket kan vara förvirrande.

* * *

## Spanien

Nytt i juli 2023: Det skall tydligen gå att boka platsbiljetter på vissa Renfe-tåg via bokningen på interrail.eu

Hittar du inte önskat tåg där så återstår nog de tidigare alternativen. Jag har inte kollat hur långt i förväg det går att boka, men gissningsvis en månad som de flesta av deras vanliga biljetter.

### Exempel

[https://trainbookingse.wordpress.com/2023/03/15/spanien-exempel/](https://trainbookingse.wordpress.com/2023/03/15/spanien-exempel/)

### Sökning efter spanska tåg

Många av Spaniens tåg finns inte i öppna databaser (som bl a Railplanner använder). Sök förbindelser på [https://www.renfe.com/es/en](https://www.renfe.com/es/en) Lokaltåg har egna siter och syns inte hos Renfe, t ex https://rodalies.gencat.cat/en/horaris för Katalonien/Barcelona.

### Reservationer

Platsbiljetter krävs på de flesta tåg (ej lokal) men kan tyvärr inte köpa online utan bara på stationer eller hos resebyråer. En del svenska resebyråer kan skriva ut platsbiljetterna och skicka med post (om du får tag på en resebyrå). Det går att boka plats på TGV (se Frankrike ovan) till Perpignan strax norr om gränsen mot Spanien och sen åka lokala tåg utan krav på platsbiljett. Gäller även gränspassagen Hendaye–Irún/San Sebastian.

Paris-Barcelona skall gå att köpa online på interrail.eu numera. Dyr, men snabb.

Och det kan gå att ordna i Tyskland eller Schweiz på vägen till Spanien. Kolla hos Renfe att det finns platser kvar först. [https://community.eurail.com/train-connections-reservations-47/how-to-get-reservations-105/index2.html?postid=18419](https://community.eurail.com/train-connections-reservations-47/how-to-get-reservations-105/index2.html?postid=18419)

Deutsche Bahns telefonkundtjänst kan också fixa och de skickas på med post (riktigt brev med frimärken) för en portokostnad av €5.90 eller så kan de hämtas i automat på station i Tyskland.

Det finns tåg där du kan resa med Interrail utan reservation men de kräver en del ansträngning för att hitta och det blir nog en lång resa med många byten och övernattningar.

Det kan hända att de vill att du aktiverar en resdag för att få köpa platsbiljett, är det inte för samma dag kan du avaktivera resdagen efteråt. Är det samma dag finns en risk att du aktiverar en resdag men att det inte går att köpa platsbiljett (tåget är fullt). Det verkar vara så de jobbar.

Det går även att ringa och hämta på spansk station inom 72h. Läs mer på [Interrail.eu](https://www.interrail.eu/en/plan-your-trip/reservations/how-do-i-book-my-reservations) (välj Spain) i listan

### Utan interrail?

Överväg möjligheten att använda färre interrail-resdagar och köpa vanliga biljetter istället. Då köps de enkelt online hos Renfe mfl, även om de inte alltid säljer så långt i förväg. ”Platsbiljett” i Spanien är i princip en rabatterad biljett så de går nog inte att köpa så långt i förväg heller. Det här spåret ger även möjlighet att resa med de bolag som inte är med i interrail.

Interrail gäller på Renfe i Spanien men inte på deras lågprisvarumärke Avlo och inte heller hos konkurrenterna Ouigo (ouigo.com/es) och Iryo (iryo.eu/en) som genom konkurrensen på flera spanska höghastighetslinjer, bl a Barcelona-Madrid, har medfört billigare vanliga biljetter (som alltid säljs inklusive den obligatoriska sittplatsen) för resenären.

### Hendaye / Irun (Atlantkusten)

Det är ett "glapp" och du måste kolla tider med baskiska [https://www.euskotren.eus/en](https://www.euskotren.eus/en) för att komma till t.ex San Sebastian där du sen kan kolla tider hos Renfe (San Sebastian Donosta heter fjärrtågsstationen). Euskotren ingår inte i Interrail men det kostar bara några €. Deras tidtabeller finns inte hos andra söktjänster. Biljett köps på stationen.

### Portbou / Cerbere / La Tour de Carol

Reservationsfria tåg, finns de inte i RailPlanner så lägg till dem manuellt. Det finns två stationer i tidtabellerna; Port-Bou (Spain) och Portbou (France) men det är samma station. Tåg från Frankrike går till ena sidan av stationshuset i Portbou, tågen i Spanien går på den andra. Sök på rätt station så är det större chans att de finns i tidtabellen. Biljett köps på stationen, inte online.

Tidtabeller: [https://rodalies.gencat.cat/es/horaris/](https://rodalies.gencat.cat/es/horaris/?fbclid=IwAR0nKq90bfXHXSyI9kwWK5KkfxS_G9m3z3JYIV2lXFM_O-Y4O43M1jmxXvI)

### Kontroller

Det är i allmänhet säkerhetskontroll med väskröntgen innan du får gå på spanska snabbtåg. Biljetterna kollas innan du får gå ut på perrongen, som i Frankrike.

* * *

## Portugal.

Här går det inte att beställa platsbiljetter annat än på stationen. Och har du läst om nåt nattåg från Hendaye så lades det ned 2020.

Ett alternativ är att inte använda interrail där och istället köpa vanliga biljetter. En resdag med interrail + nödvändiga tillägg blir ungefär samma pris som en vanlig biljett som enkelt köps online.

## Schweiz

Eget inlägg: [Schweiz](https://trainbookingse.wordpress.com/2023/05/01/schweiz/)

* * *

## Andra länder

Kolla på [Interrail.eu](https://www.interrail.eu/en/plan-your-trip/reservations/how-do-i-book-my-reservations) för platsbiljettinfo. På [Seat61](https://www.seat61.com/index.html) för allmän info.

* * *

# Övrigt

### Förseningar

Ta hjälp av personal på tåg och stationer om det behövs. Du kan också få ersättning för förseningar. https://www.interrail.eu/en/support/delay-compensation

## Covid

Restriktionerna är i praktiken borta. Kolla https://reopen.europa.eu/en för aktuell info.

* * *

## Fler frågor?

Gör ett eget inlägg i gruppen och tänk på att ta med varifrån du åker, hur många och om det är barn med. Samt om du har interrail eller inte. Ju mer information du ger desto lättare kan gruppen hjälpa dig. Har du problem med nån bokningssajt så ange vilken, och gärna vilka tåg det är problem att boka.

* * *

## Kartor

**Översiktskarta**

(pdf) [https://www.interrail.eu/content/dam/pdfs/Interrail%20map%202022.pdf](https://www.interrail.eu/content/dam/pdfs/Interrail%20map%202022.pdf)

**Detaljkarta**

(online) [https://www.openrailwaymap.org/](https://www.openrailwaymap.org/)

* * *

## Länkar

Filer i gruppen (en hel del är dock inaktuellt):

[https://www.facebook.com/groups/tagsemester/files/files](https://www.facebook.com/groups/tagsemester/files/files)

Liknande guide på engelska:

[https://community.eurail.com/.../how-to-get-reservations-105](https://community.eurail.com/.../how-to-get-reservations-105)

https://www.seat61.com/interrail-and-eurail-reservations.htm

[https://www.interrail.eu/en/plan-your-trip](https://www.interrail.eu/en/plan-your-trip)

[https://www.interrail.eu/en/plan-your-trip/reservations](https://www.interrail.eu/en/plan-your-trip/reservations)

**Tågbolag**, de flesta har appar också.

Deutsche Bahn (tidtabeller för nästan allt)

[https://www.bahn.com/en](https://www.bahn.com/en)

ÖBB – Österrike och flera andra länder

[https://www.oebb.at/en/](https://www.oebb.at/en/)

Italien

[https://www.trenitalia.com/en.html](https://www.trenitalia.com/en.html)

[https://](https://trenit.app/)[trenit](https://trenit.app/)[.app/](https://trenit.app/) visar även Italo-tåg som inte ingår i Interrail.

Frankrike

[https://www.sncf-connect.com/app/en-en/home/search](https://www.sncf-connect.com/app/en-en/home/search)

Spanien

[https://www.renfe.com/es/en](https://www.renfe.com/es/en)

Portugal

[https://www.cp.pt/passageiros/en](https://www.cp.pt/passageiros/en)

Nattågskarta

[https://back-on-track.eu/night-train-map/](https://back-on-track.eu/night-train-map/)

Nattågskarta (inte helt aktuell)

[http://www.night-trains.com/files/night-trains-europe-map.png](http://www.night-trains.com/files/night-trains-europe-map.png)

Interrails guide på svenska (pdf-format) https://www.interrail.eu/content/dam/pdfs/pass-guides/SV\_IR%20Pass%20Guide%202022.pdf

* * *

# Sharing is caring

Licensierat (om du vill sprida eller förändra och sprida) med CC BY-SA 4.0 - Attribution-ShareAlike 4.0 International

[https://creativecommons.org/licenses/by-sa/4.0/](https://creativecommons.org/licenses/by-sa/4.0/)

I korthet:

Dela; kopiera och distribuera.

Förbättra: förändra texten och gör något nytt.

Med villkoren att det krävs hänvisning att texten kommer härifrån (`https://trainbookingse.wordpress.com)` och den måste spridas med samma licens. Enklare än det låter.

* * *
