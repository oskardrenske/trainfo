---
title: "Till Finland med tåg (i teorin)"
date: 2024-08-02
coverImage: "screenshot-2024-08-02-at-14.27.49.png"
---

![](images/till-finland-med-tag-i-teorin_1.png?w=555)

En resa som jag inte gjorde, men eftersom jag kollat upp så skriver jag ned lite.

### Stockholm - Haparanda ToR

Nattåg Stockholm - Boden och anslutning till Haparanda körs för närvarande av [Vy](https://www.vy.se). Resplus-biljett så det ordnar sig om ett tajt byte i Boden på morgonen missas. Dock går det inte speciellt många tåg till Haparanda. Planera för gott om tid, det är extra struligt nu i augusti 2024 pga problem med signalsystemet.

Söderut visade Vy vissa dagar konstiga val med många timmar i buss för att ta nattåget från Umeå efter midnatt. Märkligt eftersom det skulle gå att ta Norrtåg från Haparanda och sen Vy:s nattåg från Boden med god marginal.

Det går också en del bussar till Haparanda.

### Finland

Från Haparanda får du ta en promenad (eller taxi) över Torne Älv till Torneå och eventuellt en [buss](https://www.matkahuolto.fi/sv) därifrån till Kemi. Kolla tiderna för detta, lördagar går det bara två bussar på hela dan till exempel. De enda tåg jag hittade var nattågen till/från Kolari. Det kanske har med somriga banarbeten att göra.

Från Kemi kan du kanske åka tåg, men det är banarbeten under sommaren med buss 1h 30 min till Uleåborg för vissa avgångar.

### Semesterbiljetten

> Välj mellan 7, 9, 14 och 30 dagars semesterbiljetter för obegränsade tågresor runt om i landet.

För resande i Finland kollade jag på deras [Semesterbiljett](https://www.vr.fi/sv/tagbiljetter/semesterbiljett) som verkar göra att du kan boka en plats utan att betala något mer (om du inte väljer tilläggstjänster). Jag vet inte om det går att boka "horisontell plats" (sov/ligg) på nattågen, det står att man skall fråga konduktören (jag gissar att man bokar sittplats på nattåget och kollar ombord om det går att betala för uppgradering).

VR har ett system liknande DB där det framgår hur mycket folk det väntas vara på tågen. Men jag vet inte vad skalan är. Det blir nog tydligare efter några resor hur kategoriseringen matchar beläggningen.

### Flaskhals vid gränsen

Boden - Kemi är en flaskhals pga få tåg / bussar. Kolla extra noga där. Det skall komma igång "finsk" trafik från Haparanda i höst, då kommer allt att bli mycket enklare ([https://www.jarnvagsnyheter.se/20240410/16087/finlandska-elektrifierade-tag-kan-snart-anlanda-till-haparanda-c-i-sverige](https://www.jarnvagsnyheter.se/20240410/16087/finlandska-elektrifierade-tag-kan-snart-anlanda-till-haparanda-c-i-sverige))

### Tidsskillnad

Tänk på att tåg och busstider visas i lokal tid för Sverige respektive Finland.

### Interrail

![](images/till-finland-med-tag-i-teorin_2.jpeg?w=1002)

Åker du med Interrail så har jag skrivit på sidan på [engelska](https://www.trainfo.eu/interrail-in-sweden/) om platsbokning på VY:s nattåg. Inga konstigheter, det syns tydligt på deras söksida. Norrtåg kan du inte boka plats på, såsom det vanligtvis är med [regionaltåg](https://www.trainfo.eu/forsta-resan#tag-typer). I Finland verkar reservationer vara frivlliga för Interrail förutom på nattåg, RailPlanner skriver att platsbiljettpriserna varierar beroende på efterfrågan. Ingen online-bokning av Interrail-platser. På stationen eller över telefon är det som gäller.

[The Man in Seat 61 har förstås info](https://www.seat61.com/interrail-and-eurail-reservations.htm#Finland), liksom [interrail.eu](https://www.interrail.eu/en/plan-your-trip/tips-and-tricks/trains-europe/trains-country/trains-finland#tabs-2dd2465e8c-item-c961a844b7-tab)

Tänk på att Interrails regler för midnatt (när det gäller [nattåg](https://www.trainfo.eu/nattag/)) är i tidszon CET (som i Sverige), du behöver tänka till om du skall applicera den på finsk tid

![](images/till-finland-med-tag-i-teorin_3.jpeg?w=1024)

### Länkar

[VY](https://www.vy.se)

[Norrtåg](https://www.norrtag.se/)

[Länstrafiken Västerbotten](https://www.tabussen.nu)

[Länstrafiken Norrbotten](https://lanstrafikennorrbotten.se)

[VR](https://www.vr.fi/sv)

[https://www.matkahuolto.fi/sv](https://www.matkahuolto.fi/sv) (Buss Torneå - Kemi)

[https://www.jarnvag.net/banguide/boden-haparanda](https://www.jarnvag.net/banguide/boden-haparanda)

Jag hade säkert haft mer att skriva om jag verkligen rest, men det får bli en annan gång. Nackdelen med tåg är att man måste passera flaskhalsen Kemi - Boden två gånger. Det liknar iofs Danmark, men är krångligare. Men det blir bättre när det kommer igång tågtrafik Haparanda - Finland och banarbetena är klara. Färjor finns förstås men det har andra nackdelar.
