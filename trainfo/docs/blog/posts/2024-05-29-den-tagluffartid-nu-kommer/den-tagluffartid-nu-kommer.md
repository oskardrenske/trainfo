---
title: "Den tågluffartid nu kommer"
date: 2024-05-29
categories: 
  - "danmark"
  - "italien"
  - "nattag"
  - "platsbiljett"
  - "railplanner"
  - "sverige"
  - "tips"
coverImage: "syren-small.png"
---

Uppdateringar inför sommarens tågluff och ny info-sida om Kroatien 🇭🇷

 

![](images/den-tagluffartid-nu-kommer_1.jpeg?w=769)

<figcaption>

Jag blir förvirrad när jag reser på våren och syrenerna blommar. De skall ju blomma i slutet på maj/början av juni! Dessa var i _Jardins de la Fontaine_ i Nîmes, Frankrike i mitten på april. De lokala jordgubbarna var mogna samtidigt.

</figcaption>

 

## Bra att veta

- Planerade strejker i [Italien](https://www.trainfo.eu/italien/) 16 juni i Campania och Lombardiet. Kan du undvika att resa är det nog enklare än att [försöka hitta tåg som går](https://www.trenitalia.com/it/informazioni/treni_garantiti_incasodisciopero.html).

- Sidan om [Sverige](https://www.trainfo.eu/sverige/) har nu bara instruktioner för SJ:s nya bokningssystem. Det gamla systemet fick en tillfällig [separat sida](https://www.trainfo.eu/sj-fram-till-juni-2024/).

- Det [förra uppdaterings-inlägget](https://www.trainfo.eu/2024/04/16/infor-sommaren-2024/) är fortfarande relevant

- Har du inte bokat nattåg för sommaren kan det mycket väl vara slut på platser. Du får åka dagtid istället.

- Men i [Danmark](https://www.trainfo.eu/danmark/) blir det ersättningsbuss en bit i en dryg vecka i juli, och då går det inga nattåg alls. Dagtåg + buss med längre resetid än annars. Inget att oroa sig för, det är generellt sett välorganiserat. Alternativ med färjor kräver en del byten och krångel de också.

- Jag lade till ett fält för att du skall kunna få epost när det publiceras nya blogginlägg. Prenumerations-fältet finns längst ned på alla sidor och blogginlägg och det är Wordpress som hanterar det.

- Jag fick en fråga om 🇭🇷 [Kroatien](https://www.trainfo.eu/kroatien/) 🇭🇷 så jag skrev lite om det.

- Länkningar till [SJ:s svenska text för AJC ("Agreement on Journey Continuation")](https://www.sj.se/om-sj/regler-och-villkor/ajc) istället för den engelska.

- Och som avslutning en länk till en sajt med frågor och svar om järnväg och tågtrafik [https://fråga.tågexperterna.nu](https://fråga.tågexperterna.nu)

 

![](images/den-tagluffartid-nu-kommer_3.jpg?w=768)

<figcaption>

Gelato är viktigt i sommarvärmen

</figcaption>

 
