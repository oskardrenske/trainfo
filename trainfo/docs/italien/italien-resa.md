---
title: "Italien-resa med tåg"
date: 2024-03-08
coverImage: "50f02443-4719-4cf7-9d2e-3061fb5f3e37_1_105_c.jpeg"
---

 

![](images/italien-resa_3.jpeg?w=1024)

<figcaption>

Milano Centrale

</figcaption>

 

Alla (järn)vägar bär till Rom

Inlägget är dels för att visa alternativ, dels för att du skall förstå hur lång tid det tar. Men så fort du kommit till Milano eller Bologna tar du dig snabbt vidare inom Italien. Det som står om bokning mm gäller om du har interrail.

 

![](images/italien-resa_1.png?w=628)

<figcaption>

Karta över några (järn)vägar till norra Italien.

</figcaption>

 

Är det din första långresa med tåg rekommenderas att läsa [”Första resan”](https://www.trainfo.eu/forsta-resan/)

## Praktisk info

[Allmän tåg-i-Italien-info](https://www.trainfo.eu/italien/)

Precis som i övriga exempel ([Spanien](https://www.trainfo.eu/spanien-resa/) och [Paris](https://www.trainfo.eu/paris-resa/)) utgår vi från Hamburg. Men reser du med SJs eller Snälltågets nattåg och tänker fortsätta via München kan det vara enklare att byta i Berlin.

Snabbast är generellt via Milano. Även om du skall till Florens eller Rom. Det som ser kortast ut på kartan är inte alltid snabbaste vägen.

## Schweiz

### Snabbast: Basel - Milano.

Vill du åka med samma tåg hela vägen till Milano krävs platsbiljett för €13. Egentligen bara för den korta sträckan i Italien, I Schweiz är det frivilligt. Att det är så kort sträcka gör att det blir ett psykologiskt motstånd för många. Hade det varit flera timmar resa i Italien för samma pris hade det upplevts annorlunda. Du kan åka [reservationsfritt](https://www.trainfo.eu/platsbiljettskrav-eller-inte/) till tex Lugano eller Chiasso och byta till regionaltåg till Milano. Chiasso är närmare gränsen, men utsikten från stationen i Lugano är bättre. Startar du på morgonen i Hamburg kan du vara i Milano på kvällen. Att hinna med nattåg från Milano är möjligt men det är inga stora marginaler.

Åker du nattåg från Hamburg så hinner du långt ner i Italien efter Milano.

### Snyggast: Bernina

Snyggast: över Berninapasset (järnvägen är ett UNESCO världsarv). Chur - Tirano, troligen med korta byten på vägen men det är tänkt att funka så. Det finns specialtåg (”Bernina Express”) men de vanliga tågen går samma väg och du kan ofta öppna fönstret gör bättre foton. Det [går inte att reservera plats](https://www.trainfo.eu/platsbiljettskrav-eller-inte/) på regionaltågen. Från Tirano i Italien går det tåg till Milano. Det finns "vanliga" vagnar i Bernina Express-tågen. Det är ju den normala kollektivtrafiken för de som bor i området. Bytena kan verka väldigt korta, men det går som ett schweiziskt urverk.

Åker du dagtåg från Hamburg får du räkna med en övernattning i tex Chur. Åker du nattåg till Zürich byter du där till ett tåg mot Chur.

### Brig - Domodossola

Inga konstigheter men tågen som fortsätter till Milano kräver reservation som köps hos [ÖBB](https://www.trainfo.eu/nightjet/). Precis som via Chiasso. Även via Domodossola kan du åka reservationsfritt men med fler byten.

### ”Gamla” vägen över Gotthard.

Lägg in Airolo som via-station. Det tar längre tid men ger mer utsikt.

## Österrike

### Brennerpasset

München- Innsbruck- Brenner - Bolzano - Verona.

Banarbete 11-18 augusti [https://www.oebb.at/en/fahrplan/baustelleninformation/brennersperre](https://www.oebb.at/en/fahrplan/baustelleninformation/brennersperre)

En del tåg går vidare till Bologna eller Venedig. Det krävs ett tillägg (”supplemento”) på €10 som kan köpas av [ÖBB](https://www.trainfo.eu/nightjet/) eller betalas på tåget (ev lite dyrare på tåget). Det är det som står som "supplement required" i Railplanner.

Platsbiljett i 2 kl köpt av ÖBB skall kosta €13. €3 för platsen och €10 i tillägg.

Reser du med nattåg Hamburg - Innsbruck är det bara att fortsätta söderut över Brennerpasset med dagtåg och det är inga problem att vara i Rom till kvällen.

Om du byter till italienskt regionaltåg i Brenner slipper du tillägg. Ev blir det då byte i Bolzano också. De tågen går det inte att reservera plats på men stiger du på i startstationen Brenner lär det inte vara så mycket folk.

### Villach

Inte så vanligt alternativ för svenskar men det går dagtåg Wien - Venedig. Direkttågen kräver platsbiljett och "supplemento" (ÖBB). [Nightjet](https://www.trainfo.eu/nightjet/) Nattågen från Wien till Rom eller Milano har obligatorisk platsbiljett och inget separat "supplemento",

## Från Slovenien

Tåg Ljubljana - Trieste Centrale. Ta de som går till Trieste Centrale, eventuella tåg som går till Villa Opicina ger dig problem när du skall vidare med lokalbuss. I alla fall gick det inte att köpa bussbiljett på stationen så jag fick åka med bussen en bit och springa av och köpa bussbiljett i en automat. De berömda [spårvagnarna/bergbanan](https://en.wikipedia.org/wiki/Trieste–Opicina_tramway) skall börja rulla igen, men deras slutstation i Opicina är nån kilometer från järnvägsstationen.

Det krävs ett "supplemento" (billigare än de andra sträckorna in i Italien, kanske för att det är så kort sträcka?) på vissa av tågen på denna sträcka, det framgår av Railplanner.

## Nattåg

### Från Hamburg

[ÖBB](https://www.trainfo.eu/nightjet/) kör nattåg från Hamburg mot Innsbruck/Wien eller mot Zürich. Det mot Zürich går senare (runt 22) och ger bättre bytestid om du tar eftermiddagståget från Köpenhamn.

### Från södra Tyskland

Dessa tåg är inställda från 17 november 2024 till 13 juli 2025 pga banarbete i Österrike söder om Salzburg.

Från München kan du ta [ÖBB](https://www.trainfo.eu/nightjet/):s nattåg mot slutstationerna Milano, Rom, Venedig, La Spezia eller Ancona. Nattåget till Venedig utgår från Stuttgart och gör uppehåll i München strax före midnatt.

### Från Wien

Till Rom eller Milano. Sök efter ROMA respektive MILANO så du får upp dem i sökningen, de går från Roma Tiburtina respektive Milano Rogoredo just nu. Inte från de största stationerna alltså.

### Inom Italien:

Inom Italien kan du resa med nattåg genom hela landet. Från Milano till Apulien eller Sicilien till exempel. Bokas via Interrail.eu eller ItaliaRail. Läs mer på sidan om [Italien](https://www.trainfo.eu/italien/), kanske är vanlig biljett billigare.

### Checklista för platsbiljetter

Utöver de platsbiljetter du behöver för att ta dig till Hamburg

\- Platsbiljett för dagtåg i Tyskland (frivilligt)

\- Platsbiljett för eventuella [nattåg genom Tyskland](https://www.trainfo.eu/nightjet/)

\- Tillägg för att ta dig från Tyskland eller Österrike över Brennerpasset mot Verona. Om du inte tar de reservationsfria alternativen.

\- Platsbiljett (minst) för sträckan från gränsen Schweiz - Italien till Milano (om du inte vill byta tåg till reservationsfritt)

## Mer info

[Sida om Italien](https://www.trainfo.eu/italien/)

[Sicilien / Kalabrien / Apulien](https://www.trainfo.eu/sicilien-kalbrien-apulien/)

uppdaterad 2025-03-26

## Liknande sidor
