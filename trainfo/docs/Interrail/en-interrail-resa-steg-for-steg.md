---
title: "En Interrailresa steg för steg"
date: 2024-09-30
coverImage: "screenshot-2024-10-09-at-18.11.22.png"
---

![](images/en-interrail-resa-steg-for-steg_15.png?w=566)

Denna sida går igenom hur du använder ditt Interrail-pass. Det är några steg som du behöver göra för att det skall fungera. En del är oroliga för att giltighetstiden skall börja gälla så fort de gör nånting med Interrail-passet de köpt, jag visar att du kan göra mycket utan risk.

Är du ny på sajten så kolla igenom menyerna (tryck + om du kollar från mobilen så syns menyerna) så vet du vilken sorts information som finns och kan djupdyka i det som intresserar dig. Och spara ett bokmärke så hittar du tillbaka.

## Ordlista

Jag använder delvis de engelska orden eftersom det är de som används i Railplanner. Att översätta skulle bli förvirrande och otydligt.

- _Interrail-pass:_ det du köpt för att resa på tåg med. Köpt av interrail.eu eller av en återförsäljare.

- _Pass/NID_: det du använder för att identifiera dig med. [Utfärdas av Polisen.](https://polisen.se/tjanster-tillstand/pass-och-nationellt-id-kort/)

- _Trip_: Samlingsnamn för alla dina tågresor med ett Interrail-pass. "Tågluff 2024" t.ex. Endast en trip kan vara kopplad till ett Interrail-pass och vice versa. Ett-till-ett. Du kan skapa en trip innan du har köpt ditt interrail-pass om du vill prova hur det funkar. Du kan ha fler Interrail-pass på telefonen (till exempel för barn) och de måste ha en egen Trip. Ett Interrail-pass är kopplat till en - och endast en - Trip. En Trip är kopplad till ett - och endast ett - Interrail-pass.

- _Journey_: tågresor som sparas i en Trip. Du söker fram ett eller flera tåg i railplanner och väljer "save journey". Journeys kan sparas till flera trips (för de som har flera Interrail-pass i mobilen, t.ex för barn).

- _Giltighetstid:_ Till exempel en månad. Olika Interrail-pass har olika giltighetstider. Det beror på [vad du köpt.](https://www.interrail.eu/en/interrail-passes/global-pass) Giltighetstid räknas till exempel 26 september - 25 oktober om giltighetstiden är en månad. Det innebär att antal dagar i giltighetstiden beror på vilka månader som är inblandade. Startar du resan i februari får du färre dagar i giltighetstiden. Resdagar är en annan sak. [Info från Interrail.](https://www.interrail.eu/en/support/interested-in-interrailing/how-long-is-my-interrail-pass-valid)

- _Aktivera_. Två betydelser, dels att skriva in dina personliga uppgifter i ditt Interrail-pass och göra det klart för resa. Dels att registrera vilka tåg du faktiskt reser med så att din biljett blir komplett.

### Vad som gås igenom

- Visa vilka Pass/NID-uppgifter du behöver

- Skapa en Trip och lägg till Journeys

- Lägg till ett Interrail-pass och koppla det till en Trip

- Aktivera ditt Interrail-pass

- Av-aktivera ditt Interrail-pass

- Aktivera en journey (och därmed en resdag) i hemlandet (kommer mer detaljerat senare)

- Aktivera en journey (och därmed en resdag) i utlandet (kommer mer detaljerat senare)

- En del moment går att göra i lite olika ordning, det spelar ingen roll i slutändan. Jag visar ett sätt.

## Förutsättningar:

- Du har installerat [Railplanner](https://www.trainfo.eu/railplanner-appen/) på din mobiltelefon från Apple App Store eller Google Play och har senaste versionen.

- Du har köpt ett mobilt Interrail-pass och har "pass number" tillgängligt (finns i mailet du fick från Interrail.eu efter köp. Har du köpt nån annanstans lär du fått det på liknande sätt.) Det är 6 tecken, blandat siffor och bokstäver. Nåt i stil med 1A2B3C.

- Du har ett giltigt pass eller Nationellt ID-kort (gå och kolla giltigheten nu så du slipper stressa inför resan om det gått ut.)

### Pass / NID

Ta fram ditt pass eller Nationellt ID-kort.

![](images/en-interrail-resa-steg-for-steg_23.png?w=980)

![](images/en-interrail-resa-steg-for-steg_6.png?w=434)

Numret på din identitetshandling ([pass eller nationellt id-kort](https://polisen.se/tjanster-tillstand/pass-och-nationellt-id-kort/)) måste anges vid aktivering av ditt Interrail-pass. _Kortnummer_ på NID, _Passnr_ om du använder pass. Se exempelbilderna ovan. Skall du utanför Norden är det något av dessa som gäller. [Skall du utanför EU/Schengen behöver du pass.](https://www.swedenabroad.se/sv/om-utlandet-för-svenska-medborgare/hjälp-till-svenskar-utomlands/pass-utomlands/nationellt-id-kort/)

> Nationellt id-kort kan användas för resor till länder inom EU och Schengenområdet (EU-länder samt Island, Norge, Schweiz och Liechtenstein)

### Skapa en trip och lägg in journeys

Klicka på "My Trip" i menyn i appens nederkant. Och sedan på plustecknet i övre högra hörnet. Skriv i namnet på din Trip (kom ihåg att det är hela din resa den gäller, inte enskilda dagar). Spara med "Add this trip". Nu har du en Trip utan Journeys. Du kan skapa Trips om du vill prova utan att ha ett Interrail-pass än. Det kan hjälpa till att beräkna hur många resdagar du behöver.

### Skapa en Trip

Välj My" trip" i menyn i appens nederkant, sedan Plus i övre högra hörnet. Namnge den (t.ex. "tågluff oktober 2024") och klicka på "Add this trip".

Det kommer att stå "Not connected to a mobile pass". Det är korrekt, vi kommer till den punkten.

Klicka sen på den trip du just skapat. Den har tre tabbar: journeys i en lista, översikt på karta och statistik. Klicka på "+ Add your first journey".

Sök resa, i det här exemplet är det en enda sträcka.

![](images/en-interrail-resa-steg-for-steg_2.jpeg?w=497)

#### Spara din journey till din trip

Väl "Save journey" längst ned och spara den till din Trip.

Klicka i checkboxen (du kan spara till en eller flera trips, relevant om du har fler Interrail-pass på samma telefon) och klicka sen på "save"

![](images/en-interrail-resa-steg-for-steg_9.jpeg?w=1024)

Det syns ett meddelande:

![](images/en-interrail-resa-steg-for-steg_19.jpeg?w=1024)

Du kan även söka fram flera resor i en journey. Det är två olika sätt att göra det på, båda funkar.

![](images/en-interrail-resa-steg-for-steg_5.jpeg?w=750)

Söker du för långa sträckor blir resultatet oftast inte så bra, läs mer på ["Första resan"](https://www.trainfo.eu/forsta-resan/) om att dela upp sökningarna. Och fräscha upp kunskaperna om [hur Interrail funkar i landet du bor.](https://www.trainfo.eu/resdagar-i-sverige/)

> Endast en (1) trip per Interrail-pass, alla Journeys du lägger till under hela resan skall ligga i den.

Det är _ett Interrail-pass - en Trip - flera Journeys i denna Trip_ som gäller. Försöker du göra nya Trips under resan går det inte att koppla dem till ditt Interrail-pass. Fortsätt lägga till Journeys i din "tågluffs-Trip". Du behöver inte göra allt klart innan avfärd, det går bra att lägga till Journeys efterhand. Du kan lägga till flera alternativa journeys och sen aktivera den som passar, de du inte använder kan du ta bort.

### Aktivera ditt Interrail-pass och koppla din Trip.

Välj "My Pass" i Railplanners meny i nederkanten. Välj sedan plustecknet i övre högra hörnet för att lägga till ett ntt Interrail-pass. Dialogen till höger visas. Informationen hämtar du från mailet du fick vid köp. Fyll i och klicka sen "Add this pass". Knappen blir aktiv efter att du fyllt i fälten och klickat i godkännandet.

![](images/en-interrail-resa-steg-for-steg_22.jpeg?w=509)

I nästa dialog kan du koppla din Trip ("tågluff oktober 2024") till detta Interrail-pass.

Efter det kommer du till en sida där du kan påbörja aktiveringen av Interrail-passet. Väljer du "do it later" ser det ut så här i "My Pass". "Not ready for travel" står det.

![](images/en-interrail-resa-steg-for-steg_27.jpeg?w=750)

Nu finns ditt Interrail-pass i Railplanner-appen och inget oväntat kommer att hända. Nästa steg är aktivering.

Telefonens upplåsningskod eller "upplåsningsmönster" krävs. Du kommer alltså att använda samma kod som du låser upp telefonen med för att låsa upp biljett-delen i Railplanner.

![](images/en-interrail-resa-steg-for-steg_11.jpeg?w=514)

Efter "start activation" krävs telefonens kod.

![](images/en-interrail-resa-steg-for-steg_10.jpeg?w=1024)

Namn och Interrail-pass-nummer är förifyllt. Det du behöver fylla i här är numret på ditt Pass/NID (inget annat, numret på Pass eller Nationellt ID-kort utfärdat av svenska Polisen) och när din Trip startar (avresedagen). Hjälptexter finns i "Passport or ID number"-fältet, "Can I change this later?" och vid texten att du kan ändra startdatum. Att en biljett knyts till en person är normalt, genom att också knyta till personens id-handling blir det svårare att fuska.

![](images/en-interrail-resa-steg-for-steg_17.jpeg?w=540)

### Aktivering

Här följer stegen för att aktivera och deaktivera ditt Interrail-pass. Det måste vara aktivt vid avresan men du kan prov-aktivera i förväg och sedan av-aktivera..

Du fyller i "Passport or ID number" (Pass/NID) och vilket datum du vill att Interrail-passet skall börja gälla. 30 oktober i mitt exempel. Sen kommer du att kunna se giltighetsperioden, hur många resdagar du har förbrukat och hur många [Outbound/Inbound](https://www.trainfo.eu/resdagar-i-sverige/) du har förbrukat.

![](images/en-interrail-resa-steg-for-steg_8.jpeg?w=898)

I "My Pass" kommer du att se ditt Interrail-pass, nu visas också en text och länk.

![](images/en-interrail-resa-steg-for-steg_1.jpeg?w=1024)

Klicka på länken så visas denna text.

![](images/en-interrail-resa-steg-for-steg_14.jpeg?w=1024)

Gå till ditt Interrail-pass, klicka på de tre punkterna ...

![](images/en-interrail-resa-steg-for-steg_20.jpeg?w=618)

En meny visas, klicka "Deactivate pass"

![](images/en-interrail-resa-steg-for-steg_16.jpeg?w=1024)

Bekräfta deaktivering

![](images/en-interrail-resa-steg-for-steg_33.jpeg?w=1024)

Ett meddelande dyker upp och bekräftar

![](images/en-interrail-resa-steg-for-steg_7.jpeg?w=1024)

Nu har du aktiverat och avaktiverat och vet hur det går till. En sak mindre att vara nervös för nu när du vet hur det funkar och har kunnat prova själv.

Ditt Interrail-pass återgår till att vänta på aktivering (lämpligen på avresedagen). Ingenting kommer att hända nu, du måste själv göra om aktiveringen.

![](images/en-interrail-resa-steg-for-steg_29.jpeg?w=726)

### Aktivera journey och resdag

När en journey är i en trip som är kopplat till ett Interrail-pass syns ett "reglage". När din journey är inaktiv är den grå, när du för den åt höger aktiveras den. Är det dagens första resa kommer du att få en varning om att använda en resdag. Är det en [hemlandsresedag](https://www.trainfo.eu/resdagar-i-sverige/) kommer du att få bekräfta två (2) gånger att du verkligen vill använda inbound/outbound. Mer bilder kring detta när jag rest.

![](images/en-interrail-resa-steg-for-steg_3.jpeg?w=1024)

![](images/en-interrail-resa-steg-for-steg_31.jpeg?w=1024)

Detta måste göras för varje journey du lägger till. Ingår fler tågsträckor i en journey aktiveras samtliga. Du kan göra som du vill, ett eller flera tåg.

De tågbolag du åker med vet ingenting i förväg om att du aktiverat en resa. Den informationen finns bara i appen och hos Interrail som fördelar intäkterna. Personalen på tågen kontrollerar att du lagt in rätt tåg så att tågbolaget får betalt. Har du inte aktiverat journeyn har du ingen giltig biljett.

### Biljett / QR-kod

När du aktiverat en journey kommer du att kunna se en QR-kod och dina aktiverade journeys. Bilden med journeys är på samma sida i appen (scrolla ned i appen). Detta är en resdag inklusive [nattåget](https://www.trainfo.eu/nattag/) till Hamburg. Det är viktigt att alla tåg du åker med finns med i listan, det avgör hur tågbolagen får betalt från Interrail. Finns inte tåget du åker med i listan har du ingen giltig biljett.

Det finns även några rader med bland annat namn, födelsedatum, nummer på pass/NID och aktiveringstider.

Högst upp finns en datumväljare, du ser bara dagens biljett, för att se gårdagens (eller morgondagens om du går emot rekommendationerna och aktiverar i förväg) behöver du välja ett annat datum.

Det står "Not valid in Sweden", det berör denna specifika resdagen. Jag kunde [resa i Sverige](https://www.trainfo.eu/resdagar-i-sverige/) senare under resan.

![](images/en-interrail-resa-steg-for-steg_12.jpeg?w=360)

### Aktivering i förväg

Enkelt men med risker

Du kan ställa in allt i förväg så det blir automatiskt aktiverat på din planerade avresedag. men om du skulle vakna på morgonen och vara sjuk så har ditt interrail börja gälla när du är kvar sjuk hemma. Giltighetstiden har börjat räkna ned, och eventuella resdagar du aktiverat i förväg är förbrukade.

Aktivera på avreseresdagen. När du vet att du kommer iväg. Men inte för sent, det måste vara gjort innan tåget avgår. Även den dagens Journeys måste vara aktiverade. Dvs ha lite marginaler för att internetkopplingen kan vara seg och du är stressad på stationen. Att vänta med aktivering gäller för resdagar också (om du inte har interrail som gäller alla dagar under en period). Du kan kolla på morgonen om tågen verkar gå som de skall (i landets tåg-app) och ordna allt på hemma eller hotellet när du har bra uppkoppling och mindre stress. Ta fram dagsbiljetten så du ser att det visas en QR-kod och de journeys du aktiverat.

En del råder att du skall aktivera när tåget kommer till stationen, men då har du som som nybliven tågresenär mycket att tänka på och riskerar att glömma det eller komma på det försent och aktivera efter avgång (vilket kan ses som att du försöker fuska genom att chansa att det inte blir biljettkontroll och inte aktivera förrän biljettkontrollanten kommer).

Rådet att inte aktivera Journeys (och därmed resdagar) dagen före gäller om du har ett Interrail-pass med begränsat antal resdagar (till exempel 7 resdagar inom en månad, "Flexi pass" kallas de hos [Interrail](https://www.interrail.eu/en/interrail-passes/global-pass)). Har du ett "Continuous" Interrail-pass som till exempel gäller alla dagar under en månad så är alla dagar resdagar och du riskerar inte att förlora dem på samma sätt. För aktivering av hela giltighetstiden gäller samma råd för "Flexi passes" som för "Continuous passes".

Du kan av-aktivera fram till 23:59 dagen innan ("svensk tidszon"). Det gör att du kan gå igenom aktiverings-stegen i förväg så du vet vad du skall göra. Sen kan du av-aktivera i väntan på avresedagen. När datumet du valt för aktivering infaller börjar giltighetstiden räkna ned.

Hade du köpt Interrail på papper hade du varit tvungen att bestämma datum vid köp, och giltighetstiden hade börjat gälla oavsett om du kunnat resa eller ej.

### Kompletteringar

Den här sidan kommer att kompletteras med fler och aktuella skärmbilder efter min nästa resa. Nu blev det sånt som går att göra utan att resa.

### Sammanfattning

Repetera ordlistan om du är osäker på begreppen.

- Ett interrail-pass är kopplat till endast en Trip

- En Trip är hela din resa under alla dagar ("tågluff 2024")

- En Trip är kopplad till endast ett Interrail-Pass

- Journeys är de tåg du reser med under en Trip

- En Trip kan ha många Journeys

- Journeys kan sparas i flera Trips.

- Du måste aktivera alla journeys innan du går på tåget, annars har du ingen biljett.

- Du måste aktivera ditt interrail-pass och bland annat skriva in numret på den identitetshandling (Pass/NID.) du reser med.

- Vid aktivering av en journey skapas din fags-biljett i form av en QR-kod och en lista över vilka sträckor du aktiverat för dagen

- Du kan ha flera Interrailpass på din telefon, de har varsin Trip.

### Övningsuppgifter

- Skapa en Trip med några Journeys. Prova Journeys med ett eller flera tåg.

- Bekanta dig med de olika inställningar som går att göra i railplanner. "No seat reservation" till exempel. Bytestider är ett annat.

- När du köpt ett interrail-pass kan du lägga till det, välja ett aktiveringsdatum i framtiden och sedan avaktivera i väntan på din resa. Avresedagen aktiverar du Interrail-passet "på riktigt".

Är något otydligt? [Hör av dig.](https://www.trainfo.eu/om-sajten/)

Uppdaterad 2025-01-11

## Liknande sidor
