---
title: "ÖBB Nightjet + Italienska tåg"
date: 2024-03-07
coverImage: "8b8d546f-9b9b-4539-a19e-4163a33a0c5e_1_105_c.jpeg"
---

 

![](images/nightjet_2.jpeg?w=898)

<figcaption>

"Mini-cabins" i ÖBB:s nyaste nattåg. De går inte på alla linjer, jag reste Innsbruck-hamburg.

</figcaption>

 

Österikiska ÖBB:s nattåg kallas [Nightjet](https://www.nightjet.com/en/#/home).

Har du interrail bokas de som en vanlig biljett med Interrail som rabattkort för alla passagerare. Tillägget är numera dynamiskt, inte fast, så det är inte förrän vid bokning du vet vad priset blir.

Italienska tåg som kräver platsbiljett kan också bokas så här, liksom en del andra nattåg i Centraleuropa, läs mer nedan.

## Boka så här:

Välj ”One-Way tickets and day tickets” och ange Interrail som rabattkort (“Change – Add discount – Interrail / Eurail – Globalpass – Confirm – Next”)

![](images/nightjet_1.png?w=848)

Sök på [https://shop.oebbtickets.at/en/ticket](https://shop.oebbtickets.at/en/ticket)

när du sen klickar på “Find services” får du två val:

1. One-way tickets and day tickets – **Rätt val**

3. Seat reservation only (no ticket) – funkar för frivilliga platsbiljetter, men inte för det som skall bokas här.

## pris på nattågs-platsbiljetter

De tillämpar ett grundpris" på €9.90, då ingår sittplats. Liggvagn eller sovvagn är ett extra tillägg utöver det. Vid min senaste bokning kostade en "Mini-cabin" €35 extra, dvs €44,90 totalt. Men det är dynamiska priser på tilläggen, på samma sätt som vanliga biljetter.

Prisintervall för Interrail:

![](images/nightjet_5.jpg?w=1024)

Välj "Sparscheine Komfort incl. Reservation"

![](images/nightjet_3.png?w=1024)

Sen väljer du sittplats (default), couchette eller sleeper. Sen kan du inom varje kategori göra lite val. Vanlig couchette eller Mini-Cabin, Toa eller toa+dusch och eventuellt egen kupé för sovvagnsalternativet.

![](images/nightjet_6.png?w=1024)

Prisjämförelse i februari för en resa i maj: plats i mini-cabin: + €35. Egen sovvagnskupé med toa och dusch +€235.

## Dagtåg till Italien från Österrike

Samma procedur med Interrail som rabattkort och One-way tickets and day tickets används för interrail-platsbiljetter på Italienska inrikes dagtåg samt för tåg över gränsen till/från Italien och Schweiz eller Österrike. Här kan du även köpa det tillägg som krävs, läs mer i inlägget om [Italien](https://www.trainfo.eu/italien/). Det krävs om det står "supplement required" i Railplanner.

En resa från t.ex Innsbruck till Bologna med Interrail skall se ut så här, €13 i 2 klass för sittplats och tillägg (€10 +€3). Det finns en ruta för 1 klass men du kan inte uppgradera ditt 2 klass Interrail. Det är 1 kl platsbiljetterna som är dyrare men det visas på ett förvirrande sätt. Välj 1st class _endast_ om du har 1 klass Interrail och vill resa i 1 klass denna sträcka.

![](images/nightjet_7.png?w=1024)

## Tåg inom Italien

Samma procedur som ovan.

- IC kostar €3

- Freccia- kostar €13

## Summering

- ÖBB säljer platsbiljetter till sina nattåg ("Nightjet") och till dagtåg i Italien.

- De säljer även till en del andra nattåg. Går det från/till Österrike så är det goda chanser att ÖBB kan boka.

- ÖBB:s nattågstillägg för Interrail har inte fasta priser längre

- De säljs inte som "seat only", utan som biljetter med Interrail som rabattkort

- De säljer även det tillägg "supplemento" / "Passzuschlag" som krävs på tåg över gränsen in till [Italien](https://www.trainfo.eu/italien/).

- Du kan inte uppgradera från 2:a till 1:a klass i platsbiljettköpet även om det ser ut så.

- Du behöver inte skriva ut platsbiljetterna, att visa upp dem på telefonen går bra.

- Du kan köpa _frivilliga_ platsbiljetter hos ÖBB med "seat only"-valet. De kostar 3€ per sträcka och du kan varken välja plats eller få med [fler tåg i ett platsbiljettköp](https://www.trainfo.eu/platsbokning-med-db/) som hos DB.

Uppdaterad 2025-03-26

## Liknande sidor
