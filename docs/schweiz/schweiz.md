---
title: "Schweiz med tåg"
date: 2024-03-07
coverImage: "eb5e58d9-e2af-43b3-aa8c-794e3a148c72_1_105_c.jpeg"
---

![](images/schweiz_2.jpeg?w=769)

## Platsbiljetter 

Platsreservation är ovanligt (det finns generellt plats) men möjligt på vissa tåg. Men det är obligatoriskt från gränsen på vissa tåg som fortsätter in i Italien. Du kan resa utan krav på platsbiljett till t.ex Lugano, Chiasso och sen vidare till Milano med regionaltåg (reservation är inte möjlig). Använd filtret "No seat reservation" i Railplanner. Eftersom det är så kort bit det [krävs platsbiljett](https://www.trainfo.eu/platsbiljettskrav-eller-inte/) så känns det för många jobbigt att köpa. Platsbiljetter kostar lika mycket oavsett om du åker en station eller hela tåglinjens sträckning.

## Bytestider

Korta bytestider är normalt.

Tågen gör ibland ovanligt långa uppehåll så bli inte orolig om tåget står still. Allt framgår av tidtabellen.

## Mobilen & wifi 

Kolla ditt mobilabonnemang och se vad det kostar. Köp ev nåt paket med data, blir nog billigare per megabyte. Eller köp ett lokalt ”kontantkort”

Wi-Fi finns ofta på SBB-stationer, men Wi-Fi på tågen förutsätter att du har ett schweiziskt abonnemang.

Du behöver vara online för att aktivera en resdag på mobilt interrail.

## Specialtåg

### Bernina

Det finns Bernina Express-tåg med stora fönster och dyra platsbiljetter. Men de vanliga tågen har samma utsikt och i en del vagnar kan du öppna fönstren. Ofta går det vanliga vagnar i Bernina Express-tågen. Det är ju lokaltrafik för de som bor i området, förutom att vara en turistattraktion. Du känner igen lokalbefolkningen på att de inte sitter med näsan mot rutan som vi turister.

Den här sträckan tar tid, så om du bara söker t.ex Zürich-Tirano kommer du att få snabbare förslag via Milano. Sökning från Chur borde funka bättre. Eller Samedan som via-station. Se kartan sist på sidan.

 

![](images/schweiz_4.jpeg?w=800)

<figcaption>

Klicka på "Read more" vid Panorama Express (PE)-tågen i Railplanner.

</figcaption>

 

Sen kommer du till Tirano i Italien där du fortsätter med regionaltåg (det går inte att reservera plats på dem) längs Comosjöns östra sida till Milano.

### Centovalli

 

![](images/schweiz_3.jpeg?w=1024)

<figcaption>

En regnig aprildag i Panorama Express från Domodossola till Locarno.

</figcaption>

 

Domodossola (IT) - Locarno (CH), Interrail gäller, men med ett tillägg på 1.50 €/CHF för att åka med Panorama Express (PE i tidtabellen). Kan betalas på tåget. Jag tog det för att det var nästa tåg när jag kom till Domodossola.

### Övriga ”express”:

Kolla för respektive tåg här: [https://www.interrail.eu/en/plan-your-trip/tips-and-tricks/trains-europe/scenic-trains](https://www.interrail.eu/en/plan-your-trip/tips-and-tricks/trains-europe/scenic-trains)

Tänk på att det ofta går att åka samma sträcka i vanliga tåg som inte kräver reservation eller tillägg.

### SBB-appen

Bra app, men den kan föreslå färjor som inte ingår i interrail. Kolla i RailPlanner – More – Rail network guides- Switzerland för mer info.

## Summering

- Inga krav på platsbiljetter _inom_ Schweiz.

- Förutom på specialtåg typ Bernina Express, och då är det dyra platsbiljeter.

- Men du kan resa över Berninapasset i vanliga tåg du inte kan reservera

- Byten kan verka kort, men är tänkta att funka, om inte så kommer det snart ett tåg till.

Del av [Interrails karta](https://www.interrail.eu/content/dam/pdfs/Interrail_Maps_2024.pdf)

![](images/schweiz_1.png?w=1024)

Uppdaterad 2024-09-24

## Liknande sidor
