---
title: "FAQ - Vanliga frågor"
date: 2025-02-08
coverImage: "img_0780.jpeg"
---

![](images/faq-vanliga-fragor_1.jpeg?w=600)

<figcaption>

_Gare Lëtzebuer_g / _Gare de Luxembourg_ / _Bahnhof Luxemburg_

</figcaption>

Många frågor har redan ställts av andra, här kommer en del vanliga frågor kring tågresor och Interrail som jag samlat på mig. I sin första inkarnation var informationen som nu finns på denna sajt ett Facebook-inlägg med ett dussin frågor (och tillhörande svar) som "alla" ställde när det gick att resa igen 2022 när Covid-restriktionerna började lättas. En del av de frågorna är med här, några är nya.

Det här blir förstås mycket information, men precis som med mycket annat på sajten är det en kombination av allt. Det är också repetition av information, men att ta del av info på olika sätt kan göra det lättare att förstå.

- Läs igenom bloggposten ["Tågluff 2025?"](https://www.trainfo.eu/2025/01/19/tagluff-2025/) om du inte gjort det.

_"Tågluff"_ om jag planerar? ja, ordet används numera för semesterrundresor med tåg oavsett hur mycket eller lite du planerar. _Interrailing_ är det engelska ordet.

## Tidtabeller

- Jag hittar inte tåget! Du kanske kollar för långt i förväg, Det är många tåg som kommer in i tidtabeller rätt nära inpå, speciellt regionaltåg. Saknade tåg är ofta förklaringen till konstiga omvägar.

- Det är ett byte på 7 minuter! Det är planerat att funka. Känns det stressigt kan du planera in ett längre byte.

- Det är 2 byten mitt i natten! ja, det är snabbast så. Sök bit för bit. Du behöver inte ta det första sökresultatet du får.

- Varför är det banarbeten på helger och under semestertid? Semesterfirare är inte lika mycket värda i den samhällsekonomiska kalkylen. Folk som skall till jobbet är viktigare. På liknande sätt är några hundra nattågsresenärer inte lika mycket värda som tusentals som reser under dan, därför stängs det av nattetid för banarbeten.

## Platsbiljetter

- Var köper jag platsbiljetter? Enklast på interrail.eu men med en bokningsavgift. Krångligare men billigare får du reda på om du läser här på sajten. Du får själv välja hur [krångligt](https://www.trainfo.eu/2024/08/13/kranglar-vi-till-det/) du vill göra det.

- Hur får jag in platsbiljetten i RailPlanner? - Har du köpt den av interrail.eu finns den länkad i appen (efter att du loggat in i appen), annars är den separat. i nån annan app, i din epost, eller på papper om du skrivit ut den.

- Jag kan inte köpa platsbiljett, är tåget fullt? - Inte säkert. Du kanske kollar på ett ställe som inte kan sälja (plats)biljetter till det tåget. Till exempel _visar_ Deutsche Bahn mycket mer än de kan _sälja_.

- Måste jag skriva ut platsbiljetten? Nej, men många texter är inte uppdaterade. En del resebyråer säger att italienska platsbiljetter bara går att få hemskickat, men det gäller inte om du köper dem själv. Tumregel: Har du fått den elektroniskt kan du visa den elektroniskt. Jag har inte hört talas om någon som har haft problem med detta.

- Måste jag ha platsbiljett? - Ja [om det står så i RailPlanner](https://www.trainfo.eu/platsbiljettskrav-eller-inte/)

- Får jag åka med och sitta på golvet om jag inte har platsbiljett? Nej.

- Var väljer jag sovplats hos DB? Det köper du hos [ÖBB](https://www.trainfo.eu/nightjet/) eller [SJ](https://www.trainfo.eu/sverige/) beroende på vilket nattåg det gäller.

- Måste jag ha köpt Interrail-passet innan jag kan köpa platsbiljetter. Det varierar. På vissa sajter behöver du ange ett giltigt Interrail-pass-nummer, men hos tex Deutsche Bahn går det att boka utan.

## Interrail

- Var köper jag interrail-kortet? På interrail.eu. Eller av en återförsäljare om det känns bättre. En del svenska återförsäljare har bättre återköpsvillkor.

- Måste jag lägga till alla tåg i Railplanner? Ja. Alla tåg skall [noteras som en journey.](https://www.trainfo.eu/en-interrail-resa-steg-for-steg/) Alla. Annars har du inte en giltig biljett.

- Kan jag köpa till fler dagar? Nej.

- Kan jag byta till ett Interrail-pass med fler dagar? Kanske, om du inte redan börjat resa. Det beror på villkoren när du köpte.

- Uppgradering från 2 till 1 klass är i allmänhet inte möjligt. En del platsbokningsdialoger är förvirrande på den här punkten.

- Kan jag använda Interrail på bussar, tunelbanor, spårvagnar mm. Nej. Förutom ersättningsbussar, de är så att säga "tåg".

- Kan jag använda Interrail på pendeltåg? Ibland. Finns de med i Railplanner så är det bara att lägga till. S-Bahn i Tyskland är ett exempel. Hittar du dem inte är nog svaret nej.

- Gäller Interrail utanför EU? Ja, till exempel i Storbritannien, Monaco och Turkiet.

- Hur vet jag vilka tåg som kräver platsbiljett? Läs sidan om [platsbiljettkrav](https://www.trainfo.eu/platsbiljettskrav-eller-inte/).

- Gäller Interrail på specialtåg? Antagligen inte, kolla om de finns i Railplanner.

- Hur vet jag var Interrail inte gäller. Om det visas som "Not in pass network" i Railplanner.

- Hur vet jag hur många resdagar jag behöver? [Sida om det](https://www.trainfo.eu/hur-manga-resdagar/)

- Vad finns det för olika interrail-kort? Det finns de som gäller alla dagar under en period (t.ex 1 månad) och de som gäller ett begränsat antal resdagar under en månad. [Läs mer på interrail.eu](https://www.interrail.eu/en/interrail-passes/global-pass)

- Kan jag ändra datum? Har du digital Interrail väljer du första resdagen. Med pappers-Interrail bestämmer du det vid köp.

- Kan jag boka om platsbiljetter? Oftast inte.

- Gäller Interrail på färjor. Läs vad som gäller hos [interrail](https://benefitsportal.eurail.com/?categories=1be1ba1c-80f5-4286-b255-3092f0d486cd).

- Skall jag ha Interrail eller Eurail? Interrail. Eurail är för de som inte är bosatta i Europa.

- Är Interrail billigast? [Det beror på.](https://www.trainfo.eu/ar-interrail-billigast/)

- Vad är en resdag? Du får åka med hur många tåg du vill under ett kalenderdygn. Och du får åka med in i nästa dygn utan att det blir en ny resdag så länge du klev på senast 23:59 enl tidtabellen ([nattåg](https://www.trainfo.eu/nattag/))

- Hur skall försenade tåg skrivas in i Railplanner? Enligt tidtabellen.

- Vad händer om jag tappar telefonen med mitt digitala Interrail-pass? Interrails support kan göra så att du kan använda det på en annan telefon (ev ressällskaps, nyköpt eller om du har en reserv)

- Vad händer om jag tappar bort mitt Interrail-pass på papper? Då får du köpa ett nytt, eller vanliga biljetter. Kanske kan du få ersättning från din reseförsäkring.

- Varför kallas det "Interrail-kort"? För att det var en bit papp i vykorts-storlek i begynnelsen.

- Får jag åka in och ut ur Sverige flera gånger. Nej. Inget stoppar det rent tekniskt men det är inte enligt reglerna och risk är vi får återgå till 1 inbound respektive outbound-dag.

- Vad är inbound och outbound? [Dagar du får resa i landet du bor.](https://www.trainfo.eu/resdagar-i-sverige/)

- Hur länge gäller ett 1-månads-Interrail? Exempel: 8 februari till och med 23:59 den 7 mars.

- Är det alltså olika längd på giltighetstiden beroende på vilken månad jag reser? Ja.

- Kan jag åka nattåg sista giltighetsdagen? nej, 23:59 slutar det gälla.

## Under resan

- Vad händer om jag missar bytet pga försening? Eventuella platsbiljetter gällde bara på tåget du missade. Är det [obligatoriska platsbiljetter](https://www.trainfo.eu/platsbiljettskrav-eller-inte/) måste du få nya från kundtjänst på bytesstationen, eller prata med tågpersonalen _innan_ du går på nästa tåg. Är det inte obligatoriskt är det bara att ta nästa tåg och hitta plats. Du kan få nya platsbiljetter av kundtjänst på bytesstationen.

- Måste jag ha giltigt [pass eller nationellt id-kort](https://polisen.se/tjanster-tillstand/pass-och-nationellt-id-kort/svar-pa-vanliga-fragor-om-pass/) - Ja (förutom för nordiska medborgare inom Norden där t.ex körkort räcker)

- Det är buss en bit! Ja, det är så det ordnas vid banarbeten. Bussen väntar på tåget.

- Hur mycket bagage får jag ha med? Så mycket du själv kan hantera är tumregeln. [Frankrike](https://www.trainfo.eu/frankrike/) har striktare bestämmelser.

- Får jag ta med min hund? [Sida om det](https://www.trainfo.eu/hund/)

- Finns det wifi på tågen? Ibland.

- Finns det restaurangvagn? Det behöver du kolla i tidtabellerna. På tåg som går långa sträckor finns ofta nån slags förtäring.

- Jag köpte ett 2-månaders Interrail-pass och tänker resa 2 månader, men min hemförsäkring täcker bara 45 dagar! Köp tillägg för de extra dagarna, från ditt vanliga försäkringsbolag eller en separat reseförsäkring. Enklast att göra innan du åker hemifrån.

- Det blev försening och mina resdagar räcker inte hem! Kontakta [Interrails support](https://www.interrail.eu/en/support) så kanske du kan få fler.

## Olika länder

- Hur åker jag till...? Kolla sidan med [exempel-resor](https://www.trainfo.eu/exempel-resor/)

- [Danmark](https://www.trainfo.eu/danmark/) - Det brukar vara förvirring och otydlighet varje sommar men det reder ut sig närmare resdatumet. Räkna med obligatoriska platsbiljetter, även på ersättningsbussar.

- TGV-platsbiljetter? - Läs på sidan om [Frankrike](https://www.trainfo.eu/frankrike/)

- Spanien? - Läs på sidan om [Spanien](https://www.trainfo.eu/spanien/)

- Portugal? Du kan inte köpa platsbiljetter online, men det går nog bra ändå ([Portugal](https://www.trainfo.eu/portugal/))

- Ett €10-tillägg på tåget från München till Verona? Ja, det är korrekt. ([Italien](https://www.trainfo.eu/italien/))

- Inga nattåg från [Tyskland](https://www.trainfo.eu/tyskland/) till [Italien](https://www.trainfo.eu/italien/)? Det stämmer, det är banarbeten i Österrike till i juli 2025. Nattåg och ersättningsbuss funkar inte ihop.

- Nattåg från Hamburg till Schweiz eller Österrike - köps bara hos ÖBB. Läs sidan om [Nightjet](https://www.trainfo.eu/nightjet/). Men med i tåget går i allmänhet en DB-vagn med sittplatser. Här [krävs inte platsbiljett.](https://www.trainfo.eu/platsbiljettskrav-eller-inte/)
