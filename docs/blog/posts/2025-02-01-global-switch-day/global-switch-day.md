---
title: "Blog: Global Switch Day"
date: 2025-02-01
tags: 
  - "interrail"
coverImage: "screenshot-2025-02-01-at-10.48.11.png"
---

![](images/global-switch-day_1.png?w=614)

**Global Switch Day** handlar inte om tågväxlar, utan om att byta från de gamla sociala medierna som blir sämre och sämre. De hoppas på att du skall vara kvar för att "alla andra" är där. men många (inklusive jag) har bytt till friare alternativ.

Med anledning av denna dag (som jag inte hade uppmärksammat, därav ett extra blogginlägg idag) har jag skapat ett konto du kan följa.

## Konton för att följa denna blogg:

[https://mastodonsweden.se/@interrailinfosvenska](https://mastodonsweden.se/@interrailinfosvenska)

Bluesky (automatiskt från Mastodon): Kommer om en vecka, det finns en spam-spärr som stoppar nya konton.

Andra alternativ för den som tröttnat på det gamla:

![](images/global-switch-day_4.png?w=914)

## Det är krångligt?

Det säger folk om tågresor också. Allt nytt är krångligt. Men tänk på det som epost. Du kan skicka epost från gmail till hotmail utan problem. Du behöver välja var du skapar ett konto, men det som påverkas mest av det är om du vill se vad andra postar på den instansen.

Den största skillnaden är att du börjar med ett tomt flöde. Detta är helt tabu på andra plattformar, när ditt flöde inte visar något nytt kommer du att sluta använda tjänsten och de kan inte visa annonser och samla in information om dig längre. I värsta fall stänger du appen och börjar kolla ett annat flöde i en konkurrerande tjänst.

När du använder en tjänst som inte sprutar irrelevanta inlägg som en brandslang kommer det att kännas konstigt tills du vant dig. Du väljer själv vad du vill följa. Generellt personer eller #hashtags. T.ex `#interrail`

I din app kommer du generellt att ha tre flöden:

| Hem | Lokalt | Federerat |
| --- | --- | --- |
| Det du valt att följa. Ingen annan bestämmer över ditt hemflöde. Det kräver en del tillvänjning. | Det andra på samma instans postar. | Allt som alla på din instans följer. Här kommer det att vara så mycket aktivitet att du blir yr i huvudet. |

Utöver det kanske det går att spara sökningar i separata flöden. Det finns massor av appar (till skillnad mot Facebook, Instagram, Tiktok mm där du måste använda företagets app. ) En alternativ app skulle göra det möjligt för dig att få den upplevelse _du_ vill ha, vilket ofta är nåt annat än vad företaget vill.

## Kom-igång-tips

[Komma igång med Mastodon](https://mastodonsweden.se/@doktorzjivago/110899972331412436)

[Hitta folk på Mastodon](https://mastodonsweden.se/@doktorzjivago/110651663835873042)

Nu skapade jag ett konto på mastodonsweden.se, jag hade redan ett konto på mastodon.nu. Det är väl de två stora svenska Mastodon-instanserna så att börja där blir nog bra om du skaffar ett konto.

## Det är öppet

Du kan se information även om du inte har ett konto. Det sätt som tjänsterna kommunicerar gör att det går att följa på många olika sätt inom det som kallas Fediverse.

## Mer info

**Mastodon / Pixelfed:** [https://blog.elenarossini.com/the-future-of-social-is-here-a-show-and-tell-part-1-mastodon-pixelfed-2/](https://blog.elenarossini.com/the-future-of-social-is-here-a-show-and-tell-part-1-mastodon-pixelfed-2/)

**Friendica**: [https://blog.elenarossini.com/the-future-of-social-is-here-a-show-and-tell-part-3-friendica/](https://blog.elenarossini.com/the-future-of-social-is-here-a-show-and-tell-part-3-friendica/)

[Fediverse: Vad det är och hur det fungerar](https://targettrend.com/sv/fediverse/)

## Vad händer nu?

Den här sajten kommer fortfarande att vara informationsnavet. I övrigt vet jag inte. Det beror på hur det tas emot. Kanske blir det flera men mindre uppdateringar. Det blir som en tågluff utan planering.
