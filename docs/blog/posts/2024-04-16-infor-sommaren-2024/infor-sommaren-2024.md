---
title: "Blog: Inför sommaren 2024"
date: 2024-04-16
tags: 
  - "Danmark"
  - "italien"
  - "platsbiljett"
  - "sverige"
  - "tips"
  - "tyskland"
---

### Nyheter och påminnelser

- Obligatorisk platsbiljett under sommaren på EC & RJ-tågen från München över gränsen till Österrike och tillbaka (1 juni - 1 sept). Plus det vanliga tillägget på €10. [Köp hos ÖBB](https://www.trainfo.eu/nightjet/). Går att slippa men då blir det några byten och längre restid. Det verkar inte vara obligatoriskt från Österrike till Italien. Troligen har det med fotbollen att göra.

- Även obligatorisk platsbiljett på direkttågen [Köpenhamn - Hamburg](https://www.trainfo.eu/Danmark/) och tillbaka - oavsett vad som står i Railplanner!

- Banarbeten i juli i Danmark med avstängningar och ersättningbuss. Kolla tider med DB/DSB, inte Railplanner.

- Kolla tiderna igen när resan närmar sig.

- [Snälltåget](https://www.trainfo.eu/sverige/) kräver numera ett giltigt interrail-pass-nummer för att kunna boka plats.

- SJ har nu kunnat släppa en del sommarbiljetter och de har ett [nytt bokningsystem.](https://www.trainfo.eu/sverige/) Det gamla kräver (liksom Snälltåget) ett giltigt Interrail-nummer, det nya verkar inte göra det än så länge.

- Nya rese-exempel: [Aosta-dalen](https://www.trainfo.eu/aosta-dalen-i-italien/) och [Sicilien / Kalabrien / Apulien](https://www.trainfo.eu/sicilien-kalbrien-apulien/) i Italien samt franska [Côte d’Azur](https://www.trainfo.eu/cote-dazur/) 

- [Separat sida om att lägga in 1-2 uppehåll vid bokning med Deutsche Bahn](https://www.trainfo.eu/platsbokning-med-db/)

- Påminnelse att kolla giltighetstid på resehandlingar ([pass / nationellt id-kort](https://polisen.se/tjanster-tillstand/pass-och-nationellt-id-kort/giltiga-svenska-resehandlingar)) och [EU-kortet från Försäkringskassan](https://www.forsakringskassan.se/privatperson/flytta-jobba-studera-eller-fa-vard-utomlands/eu-kort-och-vard-utomlands). Tips: Lägg in en påminnelse i kalendern några månader innan du behöver förnya.

- Sommarens tåg (efter tidtabellskiftet 8 juni) finns inte alltid i tidtabellerna och Railplanner än. De kommer. Och Italien är nog som vanligt sist med att publicera dem. Det blir troligen inga större förändringar. Hittar du tåg 8 juni men inte 9 juni är det pga detta.

- Har du inte bokat nattåg än inför sommaren är det hög tid, eller så får du ta dagtåg.

- Hur du förebygger och hanterar [förseningar](https://www.trainfo.eu/forseningar/).

- Egen sida för [Deutschland-Ticket](https://www.trainfo.eu/deutschland-ticket/) med mer info (jag köpte just och skrev ned hur det funkar)

### Vad läser besökarna på sajten?

Nu har den nya sajten varit uppe ett tag och en oplanerad effekt är att uppdelningen på olika sidor gör att det går att få en överblick över vad besökarna tycker verkar intressant.  
Det är ca 100-300 besökare per dag. Det beror på hur mycket det länkas till sajten. Mer länkningar = mer trafik = fler som får en bättre resa.

Startsidan (”Home” i tabellen) får förstås flest visningar (de flesta länkningarna går dit), länksidorna med exempelresor och lands-specifik information likaså.

Det intressanta är ämnes-sidorna, och där ser det ut så här senaste 30 dagarna (inga nya sidor publicerade under perioden och alla sidor är inte med):

![](images/infor-sommaren-2024_1.png?w=713)

### Slutsatser

Resultatet påverkas förstås av direktlänkningar till nån av sidorna, men över 30 dar borde det jämna ut sig lite.

Extra glädjande om många nybörjare har nytta av sajten (av döma av antalet visningar av ["första resan"](https://www.trainfo.eu/forsta-resan/)). Förhoppningsvis har ni en bättre helhetsbild och har fått svar på frågorna ni hade och även frågorna ni inte visste att ni behövde ställa.

### Ländernas popularitet

Inte så många som läser detaljsidan om Spanien med tanke på antalet frågor om resa dit i FB-gruppen Tågsemester. Det kanske är så att alla som skall till Spanien behöver fråga, men en lägre andel av Italien-resenärerna behöver fråga? Eller så läser de presumtiva Spanien-resenärerna sidan med en exempel-resa till Spanien, ger upp och åker till Italien istället. Jag gjorde en "poll" i "FB-gruppen"Tågsemester" där det visade sig ungefär samma. Folk hade Tyskland och Italien som slutdestination (_"vi skall till X med tåg"_) men oproportioneligt mycket frågor rör länderna väster om Rhen.

### Nytt rese-exempel

För att fira Italiens populäritet skrev jag lite om hur du tar dig till södra regionerna; [Apulien, Kalabrien & Sicilien.](https://www.trainfo.eu/sicilien-kalbrien-apulien/)
