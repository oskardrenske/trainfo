---
title: "Blog: Förvirringen är över...?"
date: 2024-07-10
tags: 
  - "Danmark"
  - "Frankrike"
  - "italien"
  - "platsbiljett"
  - "spanien"
  - "tips"
  - "tyskland"
tags: 
  - "interrail"
coverImage: "hemresa_berlin-1.jpeg"
---

 

![](images/forvirringen-ar-over_1.jpeg?w=536)

<figcaption>

Har du koll på hemresan?

</figcaption>

 

#### Platsbiljett-nytt

Det var lite förvirrat ett par dar.... Men nu är det stabilare.

- [Happyrail](https://www.trainfo.eu/happyrail/) klarar enligt vittnesmål av att boka platsbiljetter på Renfes AVI från Frankrike till [Spanien](https://www.trainfo.eu/spanien/).

- [Raileurope](https://www.trainfo.eu/raileurope/) slutade efter några dar ta ut bokningsavgift för Interrail. De säger att det var en bugg. Visar väl att det är dåligt att ["deploy to production"](https://www.youtube.com/watch?v=5p8wTOr8AbU) på en fredag.

- DB kan boka [obligatoriska platsbiljetter](https://www.trainfo.eu/passzuschlag/) , fast det är tydligen ett försök. De kunde väl märkt upp det som "beta" eller nåt.

#### Allmänt

- Banarbeten i [Danmark](https://www.trainfo.eu/Danmark/) från den 13 juli, så det blir buss mellan tågen. Var lugn, de har mer rutin på detta än du har, men restiden blir förstås längre. Kolla tiderna för dina planerade tåg så de inte har ändrats.

- Tjeckien har en [sommar-biljett](https://www.cd.cz/en/typy-jizdenek/vnitrostatni-jizdenky/-38438/) för 1 eller 2 veckor. ca SEK 630 / 990

- Har du koll på hur du tar dig _hem_ igenom Danmark och Sverige?

- Lyckas du inte / vill inte köpa platsbiljetter på nån sträcka, så prova med filtret ”no seat reservations required” i RailPlanner.

- För kommande resor: Just nu är det [20% rabatt på interrail](https://www.interrail.eu/en/ni/discover-offseason-europe) som kan aktiveras mellan 1 september i år och senast 11 månader efter köp (dvs nån gång i juni nästa år). Sen kan du resa så länge det gäller (15 dagar - 3 månader beroende på vad du köper, det är aktiveringsdatum som är viktigt).

- Uppdaterade lite med [förklaringar om olika typer av tåg](https://www.trainfo.eu/forsta-resan#tag-typer) när det gäller krav/möjlighet att reservera plats. Och en enkel [checklista](https://www.trainfo.eu/forsta-resan#checklista) för det viktigaste.

- Du som läser här känner redan till informationen, men med tanke på att "första resan" fortfarande är mest lästa inlägget så är min tolkning att det är många förstagångsresenärer som besöker sajten. Dela gärna länkar så får de som ännu inte hittat hit en enklare resa. Kanske blir det den samlade informationen här det som hjälper dem att komma igång och våga göra sin första långresa med tåg.

#### Inspiration:

- The Guardians artikelserie ["Rail journey of the month"](https://www.theguardian.com/travel/series/rail-journey-of-the-month) har just avslutats men det finns en del läsvärt där.

- Happyrail har beskrivningar över några ["scenic trains".](https://www.happyrail.com/en/holidays/scenic-trains-in-europe) I många fall kan du åka med vanliga tåg utan platsbiljetter.

Och i allt detta stök med olika bokningssajter sajter slog det mig att jag blivit van. _Jaha, det är en speciallänk med tyska ord. OK, då är det väl så._ Det är väl bara VY & Snälltåget som har lättbegripliga platsbiljetter för Interrail (dvs tydligt märkta knappar eller fält på söksidan).

#interrail
