---
title: "Blog: Oktoberfest"
date: 2024-10-07
tags: 
  - "Frankrike"
  - "london"
  - "platsbiljett"
  - "Portugal"
  - "railplanner"
  - "tips"
coverImage: "oktoberfest-small.png"
---

 

![](images/oktoberfest_4.jpeg?w=768)

<figcaption>

Höst på väg från Heidelberg

</figcaption>

 

### Tyskland

[Deutschland-Ticket](https://www.trainfo.eu/deutschland-ticket/) ökar i pris till €58 vid årsskiftet. Det är lite oroväckande att priserna hittills (€9, €49, €58) är en slags [Fibonacci-serie](https://sv.wikipedia.org/wiki/Fibonaccital). Hoppas det inte fortsätter så.

Skall du ut och resa under hösten kan det vara bra att ha koll på [större banarbeten i Tyskland](https://int.bahn.de/en/booking-information/construction-sites)

### Italien

Regionaltågsbiljetter i [Italien](https://www.trainfo.eu/italien/) köpta i Trenitalia-appen behöver inte längre checkas in. Skönt att slippa tjatet i högtalarna som ändå kom försent för den som inte checkat in innan avgång.

![](images/oktoberfest_6.jpeg?w=1024)

Uppdatering 9 oktober: det blir landsomfattande strejk 12 oktober kl 21 rill 13 oktober kl 20:59

Strejker i regionen Piemonte söndag 13 oktober 09:01-16:59.

![](images/oktoberfest_3.jpg?w=750)

Strejker i regionen Campania i [Italien](https://www.trainfo.eu/italien/) lördag 9 november kl 19 till söndag 10 nov kl 18. Det kanske går tåg, men kan du planera att inte resa med när det är strejk blir det lättare för dig.

![](images/oktoberfest_1.jpeg?w=534)

### Frankrike

[Frankrikes](https://www.trainfo.eu/frankrike/) strejker hör man ofta om. Jag lade in en länk till en sajt som verkar hålla koll på strejker. Inga planerade strjker närmaste tiden.

Den franska €49-biljetten för de mellan 16 och 27 var en sommarkampanj som nu är slut.

### Portugal

[Portugal](https://www.cp.pt/passageiros/en/discounts-benefits/Discounts/national-train-pass) kommer med en billig månadsbiljett. Vi får väl se vad det blir. Det skrevs mycket om Frankrikes €49-biljett där allt förhandsskriveri lovade att det skulle bli som i Tyskland. Så blev det som bekant inte. Vänta med att bli upprymd eller upprörd tills det finns konkret information.

### Railplanner

Chat i [Railplanner-appen](https://www.trainfo.eu/railplanner-appen/), se till att hålla appen uppdaterad.

![](images/oktoberfest_2.jpeg?w=750)

### Tidtabellsändringar

Som jag skrev i [förra bloggposten](https://www.trainfo.eu/2024/09/22/halt-har-far-ingen-passera/) så blir det nya tidtabeller i december, och de tidtabeller du ser nu kanske inte är kompletta efter 15 december. De kommer.

### Prisjämförelse

Jag uppdaterade ["är Interrail billigast"](https://www.trainfo.eu/ar-interrail-billigast/) och exemplet med vanliga biljetter gick från 10% billigare än Interrail (4 månader innan resa) till 25% dyrare (1 månad innan resa).

Det blev också tydligt vid prisjämförelsen att en del av de förbindelser jag fick upp i juni inte dyker upp längre. Men andra förbindelser fanns. Visar på värdet av att inte detaljplanera för långt i förväg. Men i stort sett var det samma resa.

### Raileurope

[Sajten](https://www.trainfo.eu/raileurope/) funkar nu på mobilen utan specialtrick.

### Kuriosa

Interrail som akademiskt ämne: [https://ian-lacey.com/2022/10/27/interrail-in-the-press-1972-to-1994/](https://ian-lacey.com/2022/10/27/interrail-in-the-press-1972-to-1994/)

### Nöjda läsare

[Feedback](https://www.trainfo.eu/om-sajten/) på [Passzuschlag](https://www.trainfo.eu/passzuschlag/), tack för det: _"Jag bokade biljett Frankrike-Tyskland (Paris-Mannheim) genom att testa hemliga Passzuchlag-länken och fick biljetten kontrollerad på tåget precis. Det funkade jättebra! Bokade dessutom första klass och det funkade fintfint att byta ut 2kl till 1kl. Jag vill mest bekräfta att det funkade och tacka för hjälpen!"_

Och så fick jag ett _tack för en fantastisk ”faktabibel”!_ och meddelande om en länk på sidan om [nattåg](https://www.trainfo.eu/nattag/) som inte funkade längre.
