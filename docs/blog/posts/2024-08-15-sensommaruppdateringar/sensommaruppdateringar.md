---
title: "Uppdateringar i all enkelhet"
date: 2024-08-15
categories: 
  - "danmark"
  - "frankrike"
  - "italien"
  - "platsbiljett"
  - "portugal"
  - "reseberattelser"
  - "spanien"
  - "sverige"
tags: 
  - "interrail"
coverImage: "5ae7dc0a-0d28-4e09-8863-05263b7f67cf_1_201_a-1.jpg"
---

 

![](images/sensommaruppdateringar_6.jpg?w=1024)

<figcaption>

Morgonutsikt från ett Mälartåg

</figcaption>

 

**Enkelt eller billigt? Perfekt eller tillräckligt bra?**

Som fortsättning på [bloggposten "krånglar vi till det?"](https://www.trainfo.eu/2024/08/13/kranglar-vi-till-det/) kommer jag att vara lite tydligare med fördelarna och nackdelarna med att välja den enkla vägen och köpa platsbiljetterna på interrail.eu. Alla tips om olika bokningssajter med deras egenheter har gjorts i all välmening, men det som sparas i pengar betalas i komplexitet. Jag ger dig information om för- och nackdelar, sen får du välja själv var du bokar. Bruksanvisningarna för andra sajter finns kvar.

**Det är ingen tävling.** Allt behöver inte vara optimalt. Vill du ha en enkel lösning och accepterar nackdelarna med den så blir det bra. Det är du som gör jobbet med bokningar. Du bestämmer. När du får rutin på själva tågresandet är det enklare att lära sig allt som behövs i "hemliga klubben för interrailbokningar".

Med det sagt kommer här lite **uppdateringar** (inklusive sajterna som kräver instruktionsbok), de relevanta sidorna är uppdaterade.

**interrail.eu?** Ja, jag är tydlig med det så det inte blir förväxlingar med interrail.se

**Renfes** tåg från [Frankrike](https://www.trainfo.eu/frankrike/) till [Spanien](https://www.trainfo.eu/spanien/) kan numera bokas online av [interrail.eu](https://www.interrail.eu/en/book-reservations#/) eller [Happyrail](https://www.trainfo.eu/happyrail/) Varningstexten att du måste ha köpt Interrail-passet av Happyrail skall tas bort enligt Interrail. Om Renfe har börjat öppna upp sina bokningssystem är det nog bara en tidsfråga innan det går att köpa från fler. Happyrail råkade bli klara med integrationen först.

Mer [**Frankrike**](https://www.trainfo.eu/frankrike/): förr kunde Interrail.eu bara sälja den dyra varianten (€20) av platsbiljetter till TGV inom Frankrike men nu kollade jag och de säljer €10-varianten också.

**[Danska DSB](https://www.trainfo.eu/danmark/)** kan boka flera platsbiljetter till priset av en. [Danmark](https://www.trainfo.eu/danmark/), [Tyskland](https://www.trainfo.eu/tyskland/), [Nederländerna](https://www.trainfo.eu/amsterdam-bryssel-london/) (även den obligatoriska under sommaren som DB inte kan sälja), Österrike, Tjeckien. Kanske fler, det var de länder jag kollade) Inte lika mycket inställningar för uppehåll som [Deutsche Bahn kan göra.](https://www.trainfo.eu/platsbokning-med-db/) 15 kr billigare än DB är främsta argumentet att använda DSB.

Platsbiljett **Tyskland-Frankrike** som ["Passzuschlag"](https://www.trainfo.eu/passzuschlag/) hos Deutsche Bahn är nu officiell. Tyvärr tror jag många kommer att välja "seat only" och så blir det fel ändå. Inte du som läst bruksanvisningen här på sajten, men de som bara får en länk.

Jag förtydligade om **olika sorters tåg** med [obligatoriska / möjliga / rekommenderade / omöjliga platsbiljetter.](https://www.trainfo.eu/platsbiljettskrav-eller-inte/)

I september tas sommarens tillfälliga platsbiljettskrav i **[Tyskland](https://www.trainfo.eu/tyskland/)** och **[Danmark](https://www.trainfo.eu/danmark/)** bort.

[**SNCB**](https://www.trainfo.eu/sncb-platsbiljettkop/) är knappast relevant längre. De fick en kort renässans de dagar Raileurope tog ut en hög bokningsavgift.

Det har införts [platsbiljettkrav](https://www.trainfo.eu/platsbiljettskrav-eller-inte/) (€1,70) på en del regionaltåg i [franska](https://www.trainfo.eu/frankrike/) Grand Est.

Strejk i **[Portugal](https://www.trainfo.eu/portugal/)** till den 31 augusti med "Occasional disruptions" [https://www.cp.pt/passageiros/en/train-times/Alerts/strike-9-to-31-august](https://www.cp.pt/passageiros/en/train-times/Alerts/strike-9-to-31-august)

**[Italien](https://www.trainfo.eu/italien/):** Kommande strejker 8-9 september samt 30 september - 1 oktober. De finns i appen Trenit! under "Next strikes". Planera så att du inte behöver resa då, om möjligt.

![](images/sensommaruppdateringar_4.jpeg?w=1024)

**SJ:** Står det "preliminär" hos SJ till/från Köpenhamn? Läs mer på [sidan om Sverige](https://www.trainfo.eu/sverige/).

**[Schweiz](https://www.trainfo.eu/schweiz/):** Gotthard Base Tunnel öppnar igen 2 september för den som vill åka snabbare än över _Gotthard Panoramastrecke._ 8 september är banarbetena Brig (CH) -- Milano (IT) klara.

**Supplemento**. Denna förvirrande Interrail-avgift för tåg från Österrike in i [Italien](https://www.trainfo.eu/italien/) som skrämmer up många. Den ingår vid platsbiljettköp från interrail.eu, som på denna sträcka är billigare än alternativen. €12 för plats och tillägg.

![](images/sensommaruppdateringar_2.png?w=581)

[Förtydligande om den här](https://www.trainfo.eu/om-sajten/) **[sajtens ambitionsnivå](https://www.trainfo.eu/om-sajten/).** Den kommer aldrig att bli heltäckande, den är specifikt tänkt för den som är ovan vid att åka tåg (med Interrail) och försöker besvara de frågor "alla" har när de vill resa med tåg till de resmål de brukade flyga till. Men vill du skriva nybörjarguider (dvs generellt snabbtåg, få byten, bokade platser, låg risk för katastrof om nåt byte missas) för andra länder så är det välkommet. Eller om du har nån annan idé om information som kan vara lämpligt att ha på sajten. Kontakt-info finns [här](https://www.trainfo.eu/om-sajten/).

**Nya "nybörjare" varje vecka:** Det är intressant att sidan ["Första resan"](https://www.trainfo.eu/forsta-resan/) fortfarande är populärast, vecka efter vecka. Jag trodde alla läst sajten vid det här laget, men tydligen tillkommer det fortfarande några hundra nya blivande tågresenärer varje vecka. Hjälp gärna fler genom att länka till sajten. Har en förstagångsresenär en fråga om nåt kring Interrail och tågresor har de säkert ytterligare tio **frågor som de ännu inte vet om att de behöver ställa.** Att få en samlad genomgång och praktiska tips att komma igång med planeringen kan vara det som får tveksamma att bestämma sig. Annars riskerar de att fastna på något, och blir det för många frågor de måste hitta svar på finns risk att de tröttnar.

Inlägget [krånglar vi till det?](https://www.trainfo.eu/2024/08/13/kranglar-vi-till-det/) fick **positiv respons** (ingen blev arg nog att [höra av sig](https://www.trainfo.eu/om-sajten/)).

![](images/sensommaruppdateringar_1.jpg?w=831)

**Film** som avslutning. LIte blandad inspo och info i en film på svenska om att ["Att tågluffa som fullvuxen"](https://www.youtube.com/watch?v=xiecb1T6MC4)
