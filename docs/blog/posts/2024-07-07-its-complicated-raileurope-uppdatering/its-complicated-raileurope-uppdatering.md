---
title: "Blog: It's complicated (Raileurope-uppdatering) (2024-07-07)"
date: 2024-07-07
tags:
- "Frankrike"
- "platsbiljett"
- "spanien"
tags:
- "interrail"
coverImage: "22de007e-5b22-4ff8-972d-b29e464b23bc_1_105_c.jpeg"
---

![](images/its-complicated-raileurope-uppdatering_4.jpeg?w=769)

<figcaption>

Här gick järnvägen nära Sanremo i Italien. Numera gång- och cykelbana och järnvägen går i tunnlar en bit inåt land.

</figcaption>

**Uppdatering 2024-07-08**: Bokningsavgiften på Raileurope är borta och jag fick rapport om lyckat platsbiljettköp på Happyrail för Renfes AVI Lyon - Barcelona..

Det var kanske lite förhastat att döma ut [Raileurope](https://www.trainfo.eu/raileurope/). Och tipset om [Happyrail](https://www.trainfo.eu/happyrail/) kanske inte var så bra som det sades. Jag skriver detta inlägg så de som prenumerar på uppdateringar med epost, Mastodon, RSS eller annat sätt får en korrigering av förra inlägget. Det är inte lätt att lista ut hur det funkar.

Raileuropes bokningsavgift verkar försvinna för vissa tåg. För tåg inom [Frankrike](https://www.trainfo.eu/frankrike/) tas bara platsbiljettkostnaden ut, "Booking fee" räknas inte in i summan som skall betalas.

![](images/its-complicated-raileurope-uppdatering_3.png?w=750)

Men för Eurostar skall den betalas.

![](images/its-complicated-raileurope-uppdatering_2.png?w=639)

Men om "avgiftsfria" biljetter ingår i köpet så försvinner avgiften.

![](images/its-complicated-raileurope-uppdatering_1.png?w=614)

<figcaption>

Booking fee visas men ingår inte.

</figcaption>

Vi får väl se vad som händer. Jag har inte köpt nån platsbiljett så jag vet inte vad det blir i slutändan. Och utan insyn i sajterna kan jag bara prova och se vad som visas. Jag har heller ingen resa planerad så jag har inga platsbiljetter att köpa och vet följdaktligen inte om köpen går igenom.

Kom ihåg att det är en bokningavgift för hela bokningen, så köper du 4 eller fler biljetter (om de tar ut avgiften) blir det lägre pris än interrail.eu som tar €2 per biljett. Sen finns [SNCB](https://www.trainfo.eu/sncb-platsbiljettkop/) som tar €4 per bokning vilket gör den sajten till bättre för enbart Eurostar-tåg.

Inom Frankrike: köp av RailEurope. Bokningsavgiften verkar försvinna när biljetten läggs i varukorgen.

Eurostar: Interrail för 1-2 biljetter, SNCB för fler. Raileurope om du också köper till tåg inom Frankrike och bokningsavgiften försvinner.

Det är i alla fall vad det ser ut som. Vet du mer? Har du lyckats köpa? Skicka gärna ett [meddelande](https://www.trainfo.eu/om-sajten/) om vad resultatet blev..

#interrail
