---
title: "Blog: Tronskifte bland bokningssajterna (2024-07-05)"
date: 2024-07-05
tags:
- "Frankrike"
- "italien"
- "platsbiljett"
- "spanien"
- "sverige"
- "tips"
coverImage: "7c142229-7c22-4b57-811a-ab3a2c2af662_1_201_a.jpg"
---

![](images/tronskifte-bland-bokningssajterna_1.jpg?w=1024)

<figcaption>

Portbou i Spanien. Tåg söderut mot Barcelona inne i banhallen, SNCF-tåg mot Frankrike utomhus till höger.

</figcaption>

## Uppdatering:

[Happyrail](https://www.trainfo.eu/happyrail/) säljer platsbiljetter till bla. Renfes tåg från Frankrike til Spanien och Raileuropes bokningsavgift är borta.

### RailEurope börjar med bokningsavgift

[RailEurope](https://www.trainfo.eu/raileurope/) tar numera en bokningsavgift på €7.45 per bokning (alla platsbiljetter du köper vid ett köptillfälle). Konsekvensen blir att interrail.eu eller SNCB är billigare alternativ. Vilket du väljer beror på hur just ditt köp ser ut - en eller flera platsbiljetter. [Jämförelse mellan inköpsställen.](https://www.trainfo.eu/allman-info/#buy-here)

### Ny sida för SNCB

Några otydliga detaljer [förklaras](https://www.trainfo.eu/sncb-platsbiljettkop/). SNCB tar €4 per bokning.

### VY med Interrail

Nattågen i norra Sverige går nu att boka med Interrail. Antagligen mest intressant för de som inte bor i Sverige så jag lade infon på den [engelska sidan om Sverige](https://www.trainfo.eu/interrail-in-sweden/)

### Tid > Pengar?

Tips om tid är viktigare än pengar och tåget är fullt hela vägen:
Prova att dela upp sökningen och köp två platsbiljetter. Det är inte alla som reser hela vägen från Stockholm till Malmö. Även tågen Köpenhamn-Hamburg gör några stopp på vägen. Det blir såklart dyrare med två platsbiljetter och du måste byta plats, du får själv avgöra om det är värt det för att komma fram snabbare.

Exempel, du kanske behöver prova med olika städer:
Köpenhamn - Hamburg: fullt (om du skall åka hela vägen)
Köpenhamn - Kolding: plats
Kolding - Hamburg: en annan plats i samma tåg

### Interrail-rea

[20% rabatt t.o.m 18 juli.](https://www.eurail.com/en/ni/discover-offseason-europe) Kan inte aktiveras förrän 1 september (det är tillräckligt många som åker på sommaren). Måste aktiveras senast 11 månader efter köpdatum, dvs senast i juni 2025.

### Uppdateringsdatum

Jag fick ett [förslag](https://www.trainfo.eu/om-sajten/) om att ha med datum när sidorna uppdateras. Det gick inte att göra automatiskt med den Wordpress-variant jag använder så jag provar att lägga in det efterhand och ser om jag kommer ihåg att uppdatera det.

### Strejk i Italien

Nationell strejk lördag 6 juli kl 21 till söndag 7 juli kl 21. Info från appen Trenit!:

![](images/tronskifte-bland-bokningssajterna_2.jpeg?w=1024)

### Statistik

Sidan ["Första tågresan"](https://www.trainfo.eu/forsta-resan/) är fortfarande den mest visade, ca 4000 visningar hittills.
