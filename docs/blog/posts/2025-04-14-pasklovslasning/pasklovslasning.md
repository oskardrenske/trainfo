---
title: "Blog: Påsklovsläsning (2025-04-14)"
date: 2025-04-14
tags:
- "Frankrike"
- "Italien"
- "platsbiljett"
- "Polen"
- "Portugal"
- "railplanner"
- "Spanien"
- "Sverige"
- "tips"
- "Tyskland"
coverImage: "gare-nimes.jpeg"
---

Sidan om Portugal är uppdaterad med några rutter och det verkar bli strejker i Frankrike. Min reseplanering infor en Italienresa.

![](images/pasklovslasning_4.jpeg?w=768)

<!-- more -->

<figcaption>

Strejkdag = ta en tidigt tåg så skapar du marginaler

</figcaption>

## Nightjet

ÖBB har dynamiska priser för nattågs-platser, men inom ett intervall:

![](images/pasklovslasning_6.jpg?w=750)

<figcaption>

Screenshot från Railplanner

</figcaption>

## [Spanien](https://www.trainfo.eu/spanien/)

Barcelona-Toulouse blir försenat, senaste budet är oktober 2025. Ingen primär resväg för svenskar så det kanske inte spelar så stor roll för läsarna här.

Lite uppdateringar på sidorna om [Spanien](https://www.trainfo.eu/spanien/) och [Spanien-resa.](https://www.trainfo.eu/spanien-resa/)

De baskiska pendeltågen Euskotren försvann ur Railplanner men är nu tillbaka. Tågen ingår inte i Interrail, men när de finns med kan de ge vettiga sökresultat för den som kommer till Spanien den vägen, annars föreslås det långa omvägar via Barcelona. Det finns ett filter för att bara visa tåg som ingår i Interrail. I många fall är det bra att filtrera bort dessa tåg, men just i Baskien är det bekvämt att se dem i en app du är van vid. Nu vet du att de finns ifall samma sak händer igen. Och av nån outgrundlig anledning gick det inte att få med sträckan från Hendaye norr om gränsen i denna sökning. Men Hendaye - Zaragosa gick bra. Hmm..? Hursomhelst, försvinner de igen vet du vad det beror på när du får såna här rutt-förslag:

![](images/pasklovslasning_5.jpg?w=1024)

<figcaption>

Reservationsfritt Bordeaux - San Sebastian. 50 timmar.

</figcaption>

## [Sverige](https://www.trainfo.eu/sverige/)

SJ visar inte utländska stationer för nattåget till Tyskland när man kollar i appen. På sj.se syns stationerna men de har ingen aktuell information. "Tid enl. tidtabell" betyder att tiderna som visas är från tidtabellen (dvs ingen live-info), inte att tåget håller tiden. Det är svårt med live-info, både tekniskt och presentationsmässigt.

## [Frankrike](https://www.trainfo.eu/frankrike/)

![](images/pasklovslasning_3.jpeg?w=605)

<figcaption>

Strejk-demonstration i Nimes

</figcaption>

Det verkar vara strejk (_grève_) på gång med både långtidsplanerade och potentiella strejker till slutet av maj. Håller du dig till regionaltåg kan det gå att ta sig fram. Om din resa bygger på snabbtåg, det blir inställt och du skall försöka få plats på nåt TGV som faktiskt går så blir det nog svårare. Speciellt om du har begränsat antal resdagar med ditt Interrail. Läs hur strejkerna funkar på [sidan om Frankrike](https://www.trainfo.eu/frankrike/#strejk).

Begreppet SUD-Rail förekommer, men SUD är i den här kontexten en förkortning för ett fackförbund, inte väderstrecket "syd".

## [Portugal](https://www.trainfo.eu/portugal/)

Funderade på att åka till [Portugal](https://www.trainfo.eu/portugal/) så jag uppdaterade med några konkreta rutter från Madrid. Det går att åka med alla obligatoriska platsbiljetter köpta online, en av rutterna är [reservationsfri](https://www.trainfo.eu/platsbiljettskrav-eller-inte/) inom Portugal. Det verkar ta tid men vara rätt okomplicerat, mitt minne av att ha kollat det här för några år sen var att det verkade väldigt krångligt. Kanske är det tidtabellerna som blivit mer lättillgängliga så att det går att se tågutbudet enklare och reseplaneringen därmed blir enklare?

## [Railplanner](https://www.trainfo.eu/railplanner-appen/)

På tal om lättillgängliga tidtabeller så är den "gamla sanningen" om att Railplanner är värdelöst eftersom den inte har uppdaterade tidtabeller kanske inte så relevant längre. Inte pga dess live-info (som ibland försämrar), utan pga att den uppdateras ofta numera. Veckovis just nu. Och planerar man flera månader i förväg är online-tidtabeller lika osäkra, tiderna kan ändras när tåget går i sommar även om du kollat dem hos DB under våren.

Standardinställningen för bytestid är numera 1 minut. Det är optimistiskt, snällt sagt. Men du kan justera bytestider, och du kan söka bit för bit. Tänk på att lång bytestid vid varje station kan lägga på timmar totalt. Att välja normala tider (till exempel 10-20 min) för de flesta bytena men längre (kanske lunchpaus?) på en station är ett annat sätt att planera. Du får anpassa efter dina förutsättningar. En del väldigt korta byten (enstaka minuter) är planerade att funka, de kan vara tvärsöver perrongen med lite marginal om ett av tågen är sent. Det går ibland att kolla hos det aktuella tågbolaget vilka spår som används för motsvarande tåg idag. Troligen störst chans att det funkar på små stationer, på de större finns sällan plats för nåt tåg att vänta in ett annat.

## [Reseplanering](https://www.trainfo.eu/stockholm-italien-tor/)

Jag började [skriva om min nästa resa](https://www.trainfo.eu/stockholm-italien-tor/), vilken väg och hur _jag_ resonerar kring platsbiljetter, val av Interrail mm.

## Olika tåg på samma sträcka - tidsskillnader

Ett exempel på hur det kan skilja sig mellan olika tåg på samma sträcka:

Exempel Bologna - Pescara i [Italien](https://www.trainfo.eu/italien/), ca 400 km.

- Frecciarossa gör 4 stopp och tar 3h, platsbiljett €13

- InterCity gör 14 stopp och tar 4 h, platsbiljett €3

- Regionale Veloce gör 19 stopp och tar 5h, ingen platsbiljett möjlig

En stor del av tidsskillnaden är pga stoppen. 2 min stillastående och ca 2 min extra för inbromsning och acceleration. Höghastighetståget Frecciarossa kommer inte till sin rätt på just den här banan som inte tillåter höga hastigheter. På en längre sträcka hamnar regionaltåget långt efter pga byten medans du kan sitta kvar på samma Frecciarossa/InterCity tills stambanan tar slut i Lecce i [Apulien](https://www.trainfo.eu/sicilien-kalbrien-apulien/). Det är bara att välja om du vill betala mer för att få mer tid utanför tågen. På höghastighetsbanan genom centrala [Italien](https://www.trainfo.eu/italien/) utklassar Frecciarossa alla alternativ när det gäller tid.

## Hitta boende

Ett tips om du bara behöver nåt längs vägen. Sök på datum och ungefärlig plats. Ställ in filter för t.ex minimibetyg och pris. Växla till kart-vyn. Zooma ut. Sen kan du se om det ligger i närheten av en järnvägsstation. Jag har använt det för t.ex Schweiz där det går tåg "överallt" och hittat boende som inte är "Schweiz-dyrt". Skall jag stanna mer än en natt kollar jag lite närmare. Samma princip funkar inzoomat på en stad.

![](images/pasklovslasning_1.jpeg?w=707)

## Nya linjer Tyskland - Polen

![](images/pasklovslasning_2.jpeg?w=646)

## Första gången?

Läs inlägget ["Tågluff 2025?"](https://www.trainfo.eu/2025/01/19/tagluff-2025/) så får du en bra start
