---
title: "Blog: Planeringstider (2025-04-05)"
date: 2025-04-05
tags:
- "Danmark"
- "Italien"
- "nattåg"
- "platsbiljett"
- "railplanner"
- "Spanien"
- "tips"
- "Tyskland"
coverImage: "img_7002.jpeg"
---

![](images/planeringstider_8.jpeg?w=768)

<figcaption>

Carcassone (Frankrike) i april 2023, inga problem att ta tåget dit.

</figcaption>



## Ny läsare?

Börja med inlägget ["Tågluff 2025?"](https://www.trainfo.eu/2025/01/19/tagluff-2025/) och kolla runt bland menyerna så hittar du säkert nåt som är relevant för din reseplanering. De flesta frågor du kommer att ha finns det redan svar på här.

## Planeringstider

Nu är det planeringsmånader och läsandet ökar, sen kommer färre att läsa sajten och så upprepas det nästa år.

![](images/planeringstider_7.jpg?w=724)

## Påsk

Det blir banarbeten i Danmark med ersättningsbuss. Säkerligen banarbeten på annat håll också, tidtabellerna bör vara klara vid det här laget.

## Danmark

Förutom under påsken blir det banarbete i mitten av juli. Då går inga nattåg under en dryg vecka och det blir ersättningsbussar på dagen.

## Österrike / Italien

[Banarbete vid Brenner 11-18 augusti.](https://www.oebb.at/en/fahrplan/baustelleninformation/brennersperre) Sträckan söder om Salzburg har pågående banarbeten till i juli. ÖBB:s banarbetsinfo: [https://www.oebb.at/en/fahrplan/baustelleninformation](https://www.oebb.at/en/fahrplan/baustelleninformation)

## Spanien

platsbiljettbokning för Renfe-tåg även via [Raileurope](https://www.trainfo.eu/raileurope/) numera (förutom interrail.eu)

Iryo skulle gå att boka plats på (via interrail.eu) från 1 april men det har blivit försenat. _Mañana._

## Italien

Strejker. Kan du planera så att du inte reser dessa dagar är det nog enklare än att försöka åka med de få tåg som går.

![](images/planeringstider_1.jpeg?w=360)

Uppdaterade sidan om [nattåg inom Italien](https://www.trainfo.eu/sicilien-kalbrien-apulien/) och vilka sajter som säljer platsbiljetter. Lite rörigt med Interrail, man får kanske kolla på några olika sajter.

Och så såg ett direkttåg (RJ83) München - Ancona när jag kollade inför en egen resa. Kan vara bekvämt för den som skall till italienska östkusten. “Supplemento” krävs och det är ett populärt tåg så platsbiljetter är att rekommendera.

## Tyskland

[Bahn](https://int.bahn.de/en) har ett förval för _Deutschland-Ticket connections only_. [SIdan om Deutschlandticket](https://www.trainfo.eu/deutschland-ticket/) är uppdaterad.

![](images/planeringstider_2.png?w=397)

## Återbetalning av Interrail-pass

Har du köpt av interrail.eu är det lätt att se om du kan lämna tillbaka ditt Interrail-pass och hur mycket du får tillbaka. Det kan variera beroende på villkoren när du köpte. Just nu gäller: _100% refund within 7 days—90% after_. Exempel på ett köpt på rea sommaren 2024 där det var andra villkor - en fast avgift:

![](images/planeringstider_3.png?w=405)

Efter återlämning:

![](images/planeringstider_4.jpeg?w=1024)

Återförsäljare kan ha andra villkor. Till exempel ger [Allaboard](https://allaboard.eu/interrail) (säljs även under andra varumärken, t.ex. ETC Tåg) 100% tilllbaka, något som kräver ett tillägg vid köp hos interrail.eu. De har samma priser som interrail.eu

Jag provade att köpa från Allaboard som omväxling (samma pris som interrail.eu), hoppas jag inte behöver utnyttja deras 100%-iga återbetalning. Inga konstigheter med köpet, det kom en kod i eposten precis som hos interrail.eu och den gick att [aktivera och avaktivera](https://www.trainfo.eu/en-interrail-resa-steg-for-steg/). Det var heller inga problem att registrera det på Interrail.eu för att kunna boka platsbiljetter där. Att det är samma pris är inget konstigt, återförsäljare köper vanligtvis in till lägre pris.

### Reflektion, kolon

Jag returnerade ett 7-dagars och köpte 22 dagar "continous". Det förenklar för mig, jag slipper fundera och snåla. När man räknar bort de biljetter jag annars skulle köpt utanför Interrail och minskat behov av snabbtåg/nattåg så blir prisskillnaden inte så stor. Större flexibilitet med boende kan minska skillnaden ännu mer.

Jag lade in ett stycke om det på sidan [Är interrail billigast?](https://www.trainfo.eu/ar-interrail-billigast/)

Det kanske inte passar dig, men ta en funderare innan du bestämmer dig så att du får en biljettlösning som passar just _dig_ och _din_ resa. Mycket av planeringsproblemen kommer av att resan skall optimeras för ett begränsat antal resdagar och därav följande långa dagar på tåg.

## Interrail-rea

Senaste rean tog slut 1 april. Att det kommer en rea i november är troligt. Det kanske kommer nåt innan dess, förra året var det en rea i juli.

## Tidskartor

[Chronotrains](https://www.chronotrains.com/en/station/2673730-Stockholm) visade förr bara en färgskala för hur långt du kom på 1-8h från en station. Nu visar de även direkttåg och nattåg från en station. Nattågen är direkttåg men visas inte av direkttågsfiltret.

## Live-info i Railplanner

Live-infon fortsätter ställa till problem. Men nu går den att stänga av.

Exempel på Railplanner-kaos när live updates är på och en via-station är vald. "No seat reservations" är valt men det kommer upp såna tåg när problemet uppstår (vilket det inte gör vid varje sökning). Inga problem med live-info avstängd eller bit för bit utan via-station.

![](images/planeringstider_6.jpeg?w=592)

<figcaption>

Screenshot

</figcaption>

Ett annat problem är att funktionen att klicka på ett tågnummer och se hela tågets sträckning - även innan och efter den sträcka du sökt - inte verkar funka när live-info är aktivt.

Live updates kan stängas av i Railplanners inställningar. Jag kommer att använda stabilare tjänster om jag behöver ha aktuell info.

![](images/planeringstider_5.jpeg?w=360)

Jag såg också nåt om att [Journeys](https://www.trainfo.eu/en-interrail-resa-steg-for-steg/) ”låses” vid midnatt och kan sen inte ändras. Kanske har med ersättning till inblandade tågbolag att göra.

En del säger att man inte skall planera med Railplanner för att den inte har aktuell info. För grovplanering i förväg funkar den utmärkt även om tidtabellerna inte är dagsfärska. Även om du söker fram aktuell info hos DB två månader innan så kan den ändras innan avfärd. Trivs du med appen så planera med den och håll koll på aktuella tider när resan närmar sig.

## Två månader på Mastodon

[https://mastodonsweden.se/@interrailinfosvenska](https://mastodonsweden.se/@interrailinfosvenska)

Går även att följa från BlueSky.

## La Dolce Vita

Specialtåg i Italien: [https://www.theguardian.com/world/2025/apr/05/eat-sleep-and-party-a-taste-of-la-dolce-vita-aboard-italys-orient-express](https://www.theguardian.com/world/2025/apr/05/eat-sleep-and-party-a-taste-of-la-dolce-vita-aboard-italys-orient-express)
