---
title: "Blog: Aosta-dalen med tåg"
date: 2024-03-22
coverImage: "aosta-small.png"
---

Tidningen Vagabond kom just med en "tåg-special". Det finns med en artikel om Aosta-dalen som mest är reklam för att sälja resor. Med flyg. Inte ett ord nämns i "tåg-specialen" hur man tar tåget till Aosta-dalen. Men det får du reda på här.

### Översiktskarta

![](images/aosta-dalen_4.png?w=940)

Aosta-dalen ligger i nordvästra Italien, enda tågförbindelsen är mot Turin som enkelt nås från järnvägsknutpunkten Milano. [Resa till Italien har jag skrivit om.](https://www.trainfo.eu/italien-resa/) Tågens slutstation är staden Aosta.

### Alternativ till resa via Turin/Milano

#### Buss

Det går bussar till/från [Chamonix (Frankrike)](https://www.rome2rio.com/map/Aosta/Chamonix#r/Bus/s/0) och [Martigny (Schweiz).](https://www.rome2rio.com/map/Aosta/Martigny#r/Bus/s/0)

#### Linbana

Det går även att ta sig över Mont Blanc med linbana Courmayeur - Mont Blanc - Chamonix. Jag hade funderingar på det men så blev det molnigt den dag jag skulle resa så jag tog buss (Flixbus) Aosta-Chamonix.

Turistbyrån kan hjälpa tlll med busstider för transport i dalen.

Romerska ruiner i Aosta med Sankt Bernhardspasset i bakgrunden.

![](images/aosta-dalen_3.jpeg?w=1024)

### En del av Frankrike?

Det var en sak jag tyckte var intressant och det var definitivt oväntat. Aosta är tvåspråkigt, skyltar, menyer mm är på franska. Gatuskyltar kunde vara på enbart franska. De säljer italiensk gelato, men de säljer den inte på "italienskt sätt". Italien: välj storlek, sedan smaker. Icke-italienskt: välj hur många kulor du vill ha. Liknande fenomen med språk och gelato märks i t.ex Bolzano. Det förde också med sig att jag förutsattes vara fransman eftersom jag inte var italienare. Och i Bolzano förutsätts jag vara österrikare.

Du kan läsa mer om historia och språk på [Wikipedia](https://en.wikipedia.org/wiki/Aosta_Valley).

Tack och lov är "il caffe" italienskt utan grannländernas åverkan. På "Place de la Republique" (endast franska på gatuskylten) serverades Hausbrandt från Trieste.

![](images/4d1b91f2-8544-469f-816f-552c64a0bf2b_1_201_a.jpg?w=768)

### Slutsats:

- Det går alldeles utmärkt att åka tåg till Aosta.

- Åk till Milano, sen till Turin och vidare till Aosta.

- Milano - Turin är kort och det går regionaltåg ofta. [Läs mer om tåg i Italien.](https://www.trainfo.eu/italien/)

- Norrut (Schweiz) eller västerut (Frankrike) behöver du ta buss. Eller vandra / [springa](https://montblanc.utmb.world/races/utmb)

- Kaffet är italienskt och motstår fransk (p)åverkan.
