---
title: "Blog: November-nytt"
date: 2024-11-01
tags: 
  - "italien"
  - "london"
  - "nattåg"
  - "railplanner"
  - "spanien"
coverImage: "img_3388.jpeg"
---

 

![](images/november-nytt_2.jpeg?w=750)

<figcaption>

På väg mot från Port-Bou mot Girona i [Spanien](https://www.trainfo.eu/spanien/) en novemberdag.

</figcaption>

 

## Spanien

Översvämningarna runt Valencia har påverkan på tågtrafiken också. [RailPlanner-appen](https://www.trainfo.eu/railplanner-appen/) har inte aktuell information, kolla hos [Renfe](https://www.renfe.com/es/es) om du tänker resa. Aktuell länk på spanska: [https://www.renfe.com/es/es/grupo-renfe/comunicacion/renfe-al-dia/avisos/suspendidas-conexiones-av-madrid-valencia](https://www.renfe.com/es/es/grupo-renfe/comunicacion/renfe-al-dia/avisos/suspendidas-conexiones-av-madrid-valencia)

Renfe visar ingen info om detta på den engelskspråkiga delen av sajten. Det kan nog vara ett tips att ta med sig oavsett land, info om större problem kanske bara (till att börja med) publiceras på det lokala språket.

## Railplanner

[SJ:s nattåg](https://www.trainfo.eu/sverige/) till/från Tyskland har noteringen "Not in Pass Network". Det är fel. [Köp platsbiljett](https://www.trainfo.eu/sverige/), [aktivera din Journey](https://www.trainfo.eu/en-interrail-resa-steg-for-steg/) och åk med Interrail. Tågen kommer upp i sökningar i alla fall.

![](images/november-nytt_6.jpeg?w=566)

Sökningar i Railplanner bortom decembers tidtabellskifte ger (ibland?) ett felmeddelande som går att förstå. Det kan nog fortfarande vara tåg som inte kommit in i tidtabellerna, speciellt i [Italien](https://www.trainfo.eu/italien/) och [Spanien](https://www.trainfo.eu/spanien/). Kolla det lokala tågbolagets sajt och se om du hittar bättre info.

![](images/november-nytt_3.jpeg?w=1024)

## Strejk i Italien

Tur att de planerar strejkerna i [Italien](https://www.trainfo.eu/italien/). Undvik om möjligt.att resa i dessa regioner under strejken. Bild från appen Trenit! ("next strikes") 1 nov.

![](images/ddeceda2-0e05-463b-821b-7721d159bea4_4_5005_c.jpeg?w=534)

## Banarbete i Österrike

[Nattågen](https://www.trainfo.eu/nattag/) [Tyskland](https://www.trainfo.eu/tyskland/) - [Italien](https://www.trainfo.eu/italien/) är inställda till juli 2025. Även trafiken till [Slovenien och Kroatien](https://www.trainfo.eu/kroatien/) påverkas. Det blir ersättningsbuss(ar) dagtid, och tidtabellerna har nog större risk att bli justerade efterhand. Det är Tauerntunneln mellan Salzburg och Villach som det arbetas med.

![](images/november-nytt_5.png?w=546)

[Info från ÖBB (på tyska)](https://www.oebb.at/de/fahrplan/baustelleninformation/tauernsperre-schwarzach-mallnitzobervellach)

![](images/november-nytt_4.png?w=1000)

## Populär läsning

Den nya sIdan ["En interrail-resa steg för steg"](https://www.trainfo.eu/en-interrail-resa-steg-for-steg/) blev populär och lästes drygt 1500 gånger första veckan.

## Eurostar

Lågprisbiljetter (ej Interrail). [https://lastminutedeals.eurostar.com/uk-en](https://lastminutedeals.eurostar.com/uk-en) Läs villkoren noga, du väljer dag men kan inte välja vilken avgång under dagen du åker med.

## Interrail-rea?

Det kanske blir en Black Friday-rea. Kom ihåg att kolla villkoren för när Interail-passen skall aktiveras, återköp etc. Och fundera innan vad du vill ha så du slipper stressa. Som tur är så är det inget som tar slut, det är bara rea-perioden som är tidsbegränsad.

## Smygtitt

Jag fick kolla lite på en ny svensk tjänst för att köpa biljetter. De verkar ha lagt en del arbete på att få till vettiga resor för människor, inte "snabbaste utan komforthänsyn" som de flesta andra sökningar visar. Exempel nedan på vettiga resor Stockholm-Barcelona. Ungefär som [reseexemplen](https://www.trainfo.eu/exempel-resor/) jag gjort. Det skall bli spännande att se vad det blir av detta. Inget för den som redan kan allt och gärna köper biljetter på ett halvdussin olika sajter och kan alla tricks med bytestider, men det kan bli en bekväm lösning för alla andra.

![](images/november-nytt_7.png?w=716)
