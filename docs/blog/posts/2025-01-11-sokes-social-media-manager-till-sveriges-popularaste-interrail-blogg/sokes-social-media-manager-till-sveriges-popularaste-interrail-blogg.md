---
title: "Blog: Sökes: Social Media Manager till Sveriges populäraste Interrail-blogg"
date: 2025-01-11
coverImage: "screenshot-2025-01-08-at-13.49.53.png"
---

![](images/sokes-social-media-manager-till-sveriges-popularaste-interrail-blogg_3.png?w=612)

> > Sökes: Driven och kreativ Sociala Medieansvarig till populär blogg om tågresor och Interrail
> > 
> > Vi är en välkänd blogg som specialiserar sig på tågresor med Interrail och söker nu en entusiastisk och kreativ person för att ta hand om vår sociala media-strategi. Vi ser inte på tidigare erfarenhet som ett krav - det viktigaste är din entusiasm för tågresor och sociala medier! Din uppgift kommer att bestå av att planera, skapa och publicera innehåll på våra sociala kanaler, samt interagera med våra följare. Du måste vara flexibel och kunna jobba självständigt. Om du är en tågresenär som också älskar sociala medier och vill bidra till bloggens framgång så ska du inte tveka att skicka in din ansökan! Vi ser fram emot att höra från dig!  

Var det lagom mycket platsannons-floskler? Tur att AI är tränat på text från platsannonser så det blir lätt att göra nya. Men fullt så allvarligt som ett riktigt jobb är det inte.

### Bakgrund

När jag kollade besöksstatistiken inför [förra blogginlägget](https://www.trainfo.eu/2025/01/05/nytt-och-populart/) såg jag att Wordpress automatiskt kan posta [blogginlägg](https://www.trainfo.eu/blog/) till olika sociala medie-sajter. Det fick mig att fundera på om det skulle vara till nytta för att hjälpa fler att resa enkelt med tåg. Av döma av läsmönstret så verkar det fortfarande tillkomma nya läsare, och då gissar jag att det också finns många andra som skulle ha nytta av informationen, men inte vet att den finns. Kanske skulle det hjälpa dem att komma över tröskeln till att resa med tåg, men om de inte vet att sajten finns blir det svårare.

- _Tror du att konton och inlägg på sociala medier skulle vara värdefullt för att sprida information om tågresande?_

- _Är du intresserad av att hjälpa till med det?_

#### Vad handlar det om?

Det har varit ungefär två blogginlägg i månaden. Generellt med samlade uppdateringar, men också information om det tillkommit en helt ny sida på den här sajten. Om automatpostning eller "egenskapade" inlägg med länk är bäst vet jag inte, men är du rätt person har du säkert bra ideér kring detta. Det finns ju fler sajter än de som Wordpress har stöd för. Även om det är få inlägg kanske det finns anledning att sprida kunskap med "ett land i taget" utöver blogginlägg. Men det är bara några tankar, du får fria händer.

 

![](images/sokes-social-media-manager-till-sveriges-popularaste-interrail-blogg_1.png?w=351)

<figcaption>

En del av de sajter Wordpress kan automaptposta till.

</figcaption>

 

Det som behövs göras om jag tänker lite snabbt är att skapa konton på de sajter som verkar lämpliga, svara på kommentarer och rensa eventuell spam-kommentarer. Sen väljer du själv ambitionsnivå. Oavlönat, precis som mitt skrivande.

Har du egna ideér om vad för slags information som kan publiceras är det välkommet. Liksom om du har ideér kring innehållet som det är nu.

Tanken är att det skall bli lättare att följa (epost är enkelt men många vill hellre följa på annat sätt) och hjälpa fler att få den information de behöver. Spridningen kan bli bättre eftersom delning av inlägg är en funktion som finns och som folk använder.

Det enda som finns nu är ett helautomatiskt Mastodon/Fediverse-konto som Wordpress sköter. Jag har bara klickat i att jag vill att det skall användas. Tyvärr mycket sämre formatterat än när en bloggpost delas på annat sätt (epost, RSS, länkning). Jag vet inte hur det ser ut med automatpostningar på andra sajter, kanske funkar det bättre. Det får vi se. Med kontroll över kontona kommer det att gå att redigera dem ifall det behövs.

![](images/sokes-social-media-manager-till-sveriges-popularaste-interrail-blogg_2.png?w=604)

#### **Intresserad?**

Är det något du tycker låter kul och vill göra? Det är inte lika allvarligt som "platsannonsen" får det att låta. Skicka ett mail till `[interrailinfosvenska@protonmail.com](mailto:interrailinfosvenska@protonmail.com)` och berätta om dina idéer och tankar kring detta. Tycker du det är intressant har du säkert bra idéer kring detta. Eller om det är något annat du tycker behövs och vill hjälpa till med.

Översta bilden är från [https://www.vecteezy.com/free-vector/whatsapp-logo](https://www.vecteezy.com/free-vector/whatsapp-logo)
