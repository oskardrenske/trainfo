---
title: "Hur många resdagar behövs?"
date: 2025-03-11
coverImage: "images/hur-manga-resdagar_1.jpeg"
tags:
    - interrail
    - planering
  
---

## "klippkort" eller "åkband"?

![](images/hur-manga-resdagar_1.jpeg?w=1024)

<figcaption>

Ett sånt här åkte jag med ett 2-månaders "continious pass". Bild från den Haag Centraal (NL).

</figcaption>

Det finns två typer av "Interrail-kort".

1. Det som gäller alla dagar en tidsperiod. Originalet "1 månad" är ett exempel på det. Numera finns det finns från 15 dagar till 3 månader.

2. Det som har ett antal "resdagar" under en period. 7 resdagar under en månad till exempel

### För & nackdelar

Interrail som gäller alla dagar ("Continuous Pass"):

#### Fördelar:

- enkelt

- du slipper planera så mycket innan du köper det

- Du slipper "optimeringsstress" över att hinna så mycket som möjligt på en resdag.

- Du slipper ta reda på hur du köper lokala biljetter för kortare sträckor.

#### Nackdelar

- priset.

### Prisskillnad

Om vi jämför "7 dagar under en månad" med "en månad" så kostar det €315 mer. Är du ute tre veckor är merkostnaden €205. Ordinarie priser.

### Planering

Skall du köpa resdagar som "precis räcker till" måste du planera mer. Och det blir en plan som blir svårare att ändra på under resan. Det tar 2-3 resdagar från Sverige till Italien. Och sen skall du hem.

### Minska på andra biljettkostnader?

Men en del av merkostnaden kan tas igen på annat sätt. Hade du tänkt köpa biljetter för kortare resor som blir billigare än en interrail-resdag kan du räkna bort dem. Du kanske kan resa med lite långsammare tåg som inte kräver dyra platsbiljetter. Du kanske kan övernatta på billigare ställen än vid centralstationen i nån storstad (där man lätt hamnar sent på kvällen om en resdag skall maxas). Boendet är ofta största kostnad under en resa. Du kanske kan resa på ett sätt så att det inte krävs nattåg för att få resdags-kalkylen att gå ihop.

### Slutord

Rent ekonomiskt är det troligen inte billigast. Det är praktiska och psykologiska fördelar som överväger.

Gör ett överslag och se vad det blir för dig så har du fattat ett välgrundat beslut som passar din resa. Själv skulle jag dra ned på tempot och hinna se mer längs vägen, och undvika superlånga tågdagar.

[https://www.interrail.eu/en/interrail-passes/global-pass](https://www.interrail.eu/en/interrail-passes/global-pass)
