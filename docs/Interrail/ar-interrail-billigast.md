---
title: "Är interrail billigast?"
date: 2024-06-23
coverImage: "image.jpg"
tags:
- Interrail
- planering
---

En jämförelse mellan Interrail och att köpa biljetter i förväg är svår. Hur långt i förväg och vilka tåg det gäller påverkar priserna. Interrail ger mer flexibilitet än de billigaste biljetterna. Vill du veta exakt måste du kolla, annars kan "söder om Alperna" vara ett riktmärke.

Det som tas upp här:

- Interrail eller vanliga icke ombokningsbara biljetter

- Interrail med begränsat antal resdagar eller Interrail som gäller alla dagar.

Är Interrail billigast? Kanske, kanske inte. Det beror på resmål, hur du tar dig dit, hur mycket framförhållning du har och om du vill resa med de mindre populära avgångarna. En rättvis jämförelse är med flexibla biljetter, inte med de billigaste biljetterna. De billigaste biljetterna är på mindre attraktiva avgångar, med Interrail kan du generellt ta vilken avgång du vill. Ytterligare fördelar med Interrail är att du slipper leta runt och "hänga på låset" för att få de billigaste biljetterna och att vissa resor kan bli orimligt dyra om du passerar en gräns och köper allt på ett ställe.

Men i vissa länder kan det vara _enklare_ med vanliga biljetter än med Interrail och [obligatoriska platsbiljetter.](https://www.trainfo.eu/platsbiljettskrav-eller-inte/)

Om du vill komplettera Interrail med vanliga biljetter några dar (t.ex i [Italien](https://www.trainfo.eu/italien/) där regionaltåg är billigt) är det värt att räkna lite så du inte lurar dig själv. Snittpriset / resdag sjunker ju fler dagar du köper. Jag kombinerade på en resa men även med en billig tysk superSparpreis-biljetter kunde jag lika köpt Interrail med fler resdagar.

Italien har även [3 eller 5-dagarsbiljetter för regionaltåg.](https://www.trainfo.eu/2024/06/01/italia-in-tour-3-eller-5-dagarsbiljett/) Tyskland har [Deutschland-Ticket](https://www.trainfo.eu/deutschland-ticket/) för en kalendermånad.

Jag har flyttat en mer detaljerat genomgång till sidan ["Är Interrail billigast - detaljer"](https://www.trainfo.eu/ar-interrail-billigast-detaljer/) för att göra denna sida mer lättläst (tabeller ser inte så snyggt ut när man kollar från mobilen)

### ”continuous” eller resdagar?

Att köpa ett Interrail-pass som gäller alla dagar (”continuous pass”) är inte så vanligt (eller så märks de som köper sånt inte så mycket eftersom de kanske reser på ett annat sätt?).

#### Fördelar

- Flexibilitet

- Du behöver inte köpa separata biljetter för korta resor

- Enkelt att planera om utan att behöva fundera på om resdagarna räcker ända hem.

- Du slipper fastna i fällan att göra dagslånga resor med stress att hinna med ett nattåg för att utnyttja resdagar maximalt

- Mindre behov av detaljplanering innan köp

- Kan resa lugnare och se nåt längs vägen

- Minskat behov av de snabbaste tågen som ofta kräver platsbiljetter.

- Minskat behov av nattåg för att spara resdagar

- Kanske kostar mer än Interrail med resdagar + några vanliga biljetter.

- Du kanske känner att du måste resa varje dag eftersom du betalt för det.

#### Nackdelar

Vill du åka nånstans snabbast möjligt och sen hem och bokar boende som inte går att avboka, då har du nog inte så stor nytta av continuous. Annars kanske det är värt att fundera på.

Jag får också en känsla av att mycket problem kan undvikas om resan går långsammare, men om man valt begränsat antal resdagar går det inte att sakta ned.

Det är också så att alla subkulturer har mer eller mindre uttalade ”regler” för vad som anses OK att betala lite mer för. Inom ”tågrese-subkulturen” är det ingen som höjer på ögonbrynen om du köper 1 klass, men att använda en resdag med Interrail när man kunde köpt en vanlig biljett istället anses ibland vara enormt slöseri. Liknande ”regler” finns nog oavsett ämne, och ingen vet varför. Det borde inte vara konstigare än att välja eget rum istället för sovsal för nattvilan. Eller att betala lite mer för avbokningsbart boende, restaurang istället för McDonald’s osv

Själv väljer jag continuous på min nästa resa. Det skiljer innan resan en tusenlapp, vill jag ha samma slutsumma åker jag hem en dag tidigare. Men å andra sidan bokade jag en natts boende lite längre bort och där var det mycket billigare. Så det kanske inte blir så stor prisskillnad, men mycket mer flexibelt och stressfritt.

Välj själv hur du gör så att du gör på ett sätt som passar just din resa och plånbok.

### När vill du resa?

Detta är den absolut viktigaste faktorn om du vill jämföra. Reser du imorgon eller om 3 månader? Priserna för snabbtåg/fjärrtåg går upp med vanliga biljetter men är oftast konstant med Interrail.

Undantag inom Frankrike där platsbiljetterna kostar €10 långt i förväg för att sen öka till €20. Eller tåg med begränsat antal platser för Interrail (tex Eurostar, TGV till/från Frankrike)

### Hur gamla är resenärerna?

Det är olika regler och priser hos olika tågbolag för barn/ungdomar/vuxna/äldre, mer enhetligt med Interrail.

### Platsbiljetter

[Obligatoriska platsbiljetter](https://www.trainfo.eu/platsbiljettskrav-eller-inte/) ingår när du köper en vanlig biljett. Frivilliga platsbiljetter är frivilliga oavsett biljettyp.

### Egen jämförelse

Vill du jämföra behöver du kolla för den sträckan du skall resa. I de fall när tågen inte finns för försäljning än blir det svårare. Med Interrail kan du oftast räkna med att komma med om du inte väntar för länge, men vad priset för en vanlig biljett är när de väl släpps är okänt. Liksom hur snabbt de kommer att stiga i pris. Det går att köpa biljetter av DB från Sverige (SJ snabbtåg och Öresundståg) till Tyskland billigt. Då skiljer det ibland bara några € mellan biljett Stockholm - Hamburg och Stockholm - München. Kolla hur du [lägger in uppehåll](https://www.trainfo.eu/platsbokning-med-db/) om du inte vill resa i sträck.

En annan sak som kan påverka är möjligheten att åka med lågprisbolag där inte Interrail gäller. Men tänk på att de kanske inte är med i de samarbeten som finns om [fortsatt resa vid missade byten](https://www.trainfo.eu/forseningar/)

### Det är dina pengar

Kom ihåg att det inte är nån tävling. Precis som att du kan bo på bekvämt hotell istället för sovsal på ett hostel, eller sovvagn i nattåg istället för sittplats, så kan du betala för den handlingsfrihet Interrail ger. Jag skriver det för att jag har sett exempel på när [goda råd blir krångligare för resenären](https://www.trainfo.eu/2024/08/13/kranglar-vi-till-det/) som kanske hellre prioriterat bekvämlighet över att spara pengar. Rådet gäller även för platsbiljetter där du kan betala extra för en snabb och bytesfri resa eller slippa extra avgifter men kanske behöver byta flera gånger.

En annan prisjämförelse som avslutning:

![](images/ar-interrail-billigast_1.jpeg?w=948)

<figcaption>

Screenshot

</figcaption>

Uppdaterad 2025-04-02
