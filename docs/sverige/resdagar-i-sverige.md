---
title: "Resdagar i Sverige"
date: 2024-09-22
---

 

![](images/resdagar-i-sverige_1.jpeg?w=1024)

<figcaption>

Här går en hemlandsresedag åt

</figcaption>

 

## Interrail i boendelandet

Det finns vissa begränsningar för Interrail i hemlandet. Du får inte resa fritt som i andra länder, men du får åka in/ut ur landet. (Texten på denna sida förutsätter att du bor i Sverige, det är boendeland som räknas för Interrail, inte medborgarskap).

Du får göra en (1) resa ut ur landet och en (1) resa in i landet.

> The Interrail Global Pass allows up to 2 journeys in your home country: 1 to leave and 1 to return, with multiple train transfers included.

Du får alltså åka hemifrån till utlandet och sen komma tillbaka från utlandet och ta dig hem.

I Sverige får vi just nu fyra resdagar som kan användas i Sverige (jag tror det är 3 om du köper ett 4-dagars pass). Det är för att de som bor i norra Sverige skall hinna ta sig ut ur landet. Dessa dagar är inräknade i det du köper. Har du köpt Interrail för 7 dagar under en månad är det totalt 7 resdagar, och 4 av dem får användas i Sverige. Det är inga extra dagar.

Det officiella från Interrail är 2 hemlandsresedagar. Om du får fler syns det först vid [aktivering](https://www.trainfo.eu/en-interrail-resa-steg-for-steg/).

Du får inte göra flera "omgångar" av resor i Sverige. De resor i Sverige som tillåts är att resa ut ur Sverige och sen tllbaka från gränsen och hem. Dessa ut- och inresor får sträcka sig över flera (res)dagar. Har du resdagar kvar och vill du resa mer får du betala resan till utlandet själv. Utanför Sverige gäller dina kvarvarande resdagar som vanligt så länge inte giltighetstiden gått ut.

> You can return to your home country before you’ve used all your travel days. However, once you've returned to your home station and the respective travel day ends, the domestic train magic fades away, too (meaning you need to buy a regular ticket to cross the border again).

- Du kan tänka på hemlandsresedag som en "uppgraderad" resdag. En av dina resdagar som du _också_ kan använda i Sverige. Du har t.ex köpt 7 resdagar, du _får_ resa på 4 av dem i Sverige. Men de räknas fortfarande från de 7 du köpt.

- Längre norrut i landet kan du behöva flera resdagar för att komma ut ur Sverige och hem, därför provas 4 hemlandsresedagar.

- Hemlandsresedagarna är för att ta sig in/ut ur landet. Inte för kringresa i Sverige.

- Det är dagar, inte tågresor som räknas, byten är OK så länge de håller sig på den rimliga rutten ut ur landet. Så Sundsvall - Stockholm, övernattning och sen Stockholm - Malmö - Köpenhamn osv nästa dag skulle vara OK. Det går då åt 2 resdagar och 2 av dina hemlandsresedagar.

- Det är tillåtet med en "resa" ut ur landet och en hem. Det är inte tillåtet med 4 separata "resor" in och ut ur landet. Dvs du får inte resa iväg, komma hem och sen resa iväg utomlands igen och sen åka hem även om hemlandsresedagarna räcker. Då måste du köpa egen biljett till första utländska stationen.

- Det kanske inte är stenhård kontroll, men det är ett försök med 4 hemlandsresedagar, tycker Interrail att det missbrukas så kanske det återgår till 2 (vilket blir besvärligt för de som bor i norra Sverige)

- Eftersom det inte finns exakta regler för varje tänkbar kombination får du själv bedöma om din resa är rimlig. Gör du uppehåll längs den vanliga vägen är det OK, gör du långa omvägar för att passa på att hälsa på din moster är det inte OK.

- Resor i Sverige med Interrail har fungerat på annat sätt förr i tiden, men detta är vad som gäller 2024.

- När vi hade 2 hemlandsresedagar kunde det krävas lite trixande för att åka nattåg från Tyskland om du skulle fortsätta efter nattåget. Det behövs inte längre iom att vi har fler resdagar som får användas i Sverige, men du kanske stöter på info om det.

- Och en detalj (som inte direkt är relaterat till hemlandsresedagar men det är vid hemresa det riskerar att hända) är att om du åker [nattåg](https://www.trainfo.eu/nattag/) måste ditt interail vara giltigt även ankomstdagen även om den inte räknas som resdag.

- Det är inga extra resdagar, det är resdagar du också får resa i Sverige med. "Uppgraderade resdagar" så att säga. Så många resdagar du köpte är så många resdagar du kan använda.

#### Exempelresor för att visa hemlandsresedagar:

- Gävle - Stockholm - Malmö - Köpenhamn under en dag. Det går åt en resdag och en av dina hemlandsresedagar.

- Stockholm - Malmö. Övernattning. Malmö - Köpenhamn - Hamburg. Det går åt två resdagar och två av dina hemlandsresedagar eftersom du reser i Sverige även dag 2.

- Örebro - Stockholm - Berlin med [nattåg](https://www.trainfo.eu/nattag/) med ankomst nästa morgon. Det går åt en resdag och en av dina hemlandsresedagar.

- Göteborg - Köpenhamn - Hamburg - Wien ([nattåg](https://www.trainfo.eu/nattag/)): Det går åt en resdag och en av dina hemlandsresedagar.

- Malmö - Köpenhamn. En resdag och en av dina hemlandsresedagar.

- Riksgränsen - Stockholm med nattåg dag 1 och Stockholm -Berlin med nattåg dag 2 blir två resdagar och två av dina hemlandsresedagar.

- Innsbruck - Hamburg - nattåg till Stockholm: En resdag och en hemlandsresedag.

- Innsbruck - Hamburg - nattåg till Stockholm och sen nattåg till Umeå: Två resdagar och två hemlandsresedagar.

- Nattåg Stockholm-Malmö (avgång vid 23), Malmö - Tyskland: 2 resdagar (du staratde före midnatt) och två av dina hemlandsresedagar (nattåget och Öresundståget från Malmö till Köpenhamn)

Nu när 4 av resdagarna kan användas i Sverige krävs det mindre tankeverksamhet kring detta. Många fler kan resa utan att behöva specialplanera. Se bara till att du köper tillräckligt många resdagar.

### Länkar

[https://www.interrail.eu/en/interrail-passes/interrail-mobile-pass/mobile-pass-faq/how-can-I-travel-in-my-country-of-residence-with-a-global-pass](https://www.interrail.eu/en/interrail-passes/interrail-mobile-pass/mobile-pass-faq/how-can-I-travel-in-my-country-of-residence-with-a-global-pass)

Uppdaterad 2025-03-29

## Liknande sidor
