---
title: "Platsbiljettköp"
date: 2024-07-06
coverImage: "83b8c6e1-9427-4447-8fea-8c23bd7cf0fa_1_105_c.jpeg"
---

 

![](images/platsbiljettkop_1.jpeg?w=769)

<figcaption>

Platsbiljetter köpta på stationen i Portbou (Spanien) 2022, innan de gick att köpa online.

</figcaption>

 

## Var köps platsbiljetterna?

Du kan göra det lätt för dig och välja interrail.eu och göra allt på ett ställe (och ha dem länkade i RailPlanner-appen), men då kostar det €2 extra per platsbiljett. Enkelt, dyrare, och du missar några funktioner såsom att välja plats (finns inte på alla bokningssajter). Du kanske heller inte får uppdateringar från tågbolagen automatiskt. Det går ofta att lösa genom att söka fram förbindelsen och sätta en bevakning i tågbolagets app. Å andra sidan slipper du stressiga _”din resa kan inte genomföras som planerat”_\-mail där allt ser ut som det skall ha men som skickas ut för att tåget går till en annan perrong än den som var planerad. Det är ändå såna detaljer du behöver kolla på stationen.

Utöver Interrail.eu finnns det andra ställen som är [mer eller mindre komplicerade.](https://www.trainfo.eu/2024/08/13/kranglar-vi-till-det/) Billigare, men du kommer att behöva använda sajter som ofta har nån detalj som inte är uppenbar. Det är ingen tävling att göra allt billigast möjligt. Du får göra som du vill, informationen hittar du på den här sajten.

### Enkelt eller billigt?

Du får välja mellan enkelhet och kostnad. De som lärt sig alla specialtricks och skillnader mellan olika länder tycker ofta att interrail.eu är dåligt. Du får välja själv om du vill betala lite mer för att slippa hålla reda på alla abrovinker och ha platsbiljetter a samlade på ett ställe. Det är du som avgör om du vill lära dig en eller ett halvdussin olika bokningssajter som var och en kräver en bruksanvisning. Det är du som skall boka platsbiljetter, du som bestämmer.

|  | RailPlanner / Interrail.eu | Övriga |
| --- | --- | --- |
| Platsbiljetter samlade | Ja, och länkade från RailPlanner | Nej (om du köpt från flera) |
| Bokningsavgift | Ja | Oftast inte |
| Välja plats | Nej | Ibland |
| Notifikationer vid ändringar | ? | Ja |

## Grov översikt

|  | Frivilliga | Obligatoriska | Pris (2kl) | Kommentar |
| --- | --- | --- | --- | --- |
| [SJ](https://www.trainfo.eu/sverige/) | Nej | Ja, SJ | 35 kr och uppåt | Endast för SJ-tåg. |
| [Deutsche Bahn](https://www.trainfo.eu/platsbokning-med-db/) | Ja | Danmark, [Frankrike](https://www.trainfo.eu/passzuschlag/) | €5,20 | Kan få med fler tåg i en bokning, kan ofta välja plats. Kolla familjepris. |
| ÖBB "seat only" | Ja | Nej | €3 | Kan generellt ej välja plats, en platsbiljett per tåg. |
| [ÖBB "ticket"](https://www.trainfo.eu/nightjet/) | Nej | Nightjet, Trenitalia | €3 och uppåt | Interrail som rabattkort. |
| [RailEurope](https://www.trainfo.eu/raileurope/) | Nej | Ja | varierande | [boka på datorn, ej på mobil-sajten.](https://www.trainfo.eu/raileurope/) |
| interrail.eu | Ja | Ja | varierande | Avgift €2 per platsbiljett. Ett ställe att lära sig hur det funkar. Platsbiljetter samlade (länkar) i RailPlanner. |
| [SNCB](https://www.trainfo.eu/sncb-platsbiljettkop/) | ? | Ja | varierande | Inte relevant längre. |
| [DSB](https://www.trainfo.eu/danmark/) | Ja | Ja (DK) | 30 DKK | Flera platsbiljetter till priset av en. |
| [Happyrail](https://www.trainfo.eu/happyrail/) |  | Ja | varierande | Avgift €2,50 per platsbiljett |

## Bokningsavgifter

| [Interrail.eu](https://www.interrail.eu/en/book-reservations#/) | €2 per biljett |
| --- | --- |
| [SNCB (infosida)](https://www.trainfo.eu/sncb-platsbiljettkop/) | €4 per bokning (1 eller flera biljetter) |
| [Raileurope (infosida)](https://www.trainfo.eu/raileurope/) | 0 |
| [Happyrail (infosida)](https://www.trainfo.eu/happyrail/) | Avgift €2,50 per platsbiljett |

## interrail.eu

Du måste ha ett konto där för att kunna köpa platsbiljetter (i de enstaka fall du köper där). Om du köpte interrail från interrail.eu har du redan ett konto, annars finns det en länk _”Sign up now”_. Du måste vara inloggad för att vara säker på att få korrekt information vid sökning. Du kan fixa det mesta där, men det tillkommer bokningsavgifter. Fördelar är att det är bara ett ställe du behöver köpa på, och platsbiljetterna blir länkade från RailPlanner. Det är en sajt som utgår från att du har Interrail, så du slipper de "specialtricks" som krävs på en del andra sajter.

### Biljettluckan

Det funkar även hos de tågbolag som inte har egen försäljning online ( t.ex. Trenitalia, Renfe, SNCF). Tips: ha en lapp med datum, tid, sträcka och tågnummer så minskar risken för missförstånd och språkförbistring.

## Platsbiljett hos tågbolagen

Om du kan köpa direkt hos tågbolagen har det fördelar:

- Inga extra avgifter, återbetalning kan vara möjlig.

- Du får i allmänhet uppdateringar om nåt ändrats med din resa (kan ofta göras utan att ha köpt något)

- Du kan ibland välja vagn och plats

Men också nackdelar

- Det blir fler appar och webbsajter med tillhörande konton att skapa och hålla reda på.

- Bokningsproceduren är inte alltid uppenbar om du har Interrail

Uppdaterad 2025-01-04

## Liknande sidor
