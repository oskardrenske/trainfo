---
title: "Portugal"
date: 2024-03-07
coverImage: "lusitania.jpeg"
---

![](images/portugal_11.jpeg?w=1024)

<figcaption>

Lusitania är den romerska provinsen som nu är Portugal. Bild från Cafe Lusitania i spanska Ferrol, det närmaste jag kommit Portugal med tåg.

</figcaption>

Det är långt till Portugal så det kommer att ta ett par dar dit. Du behöver ta dig igenom [Danmark](https://www.trainfo.eu/danmark/), [Tyskland](https://www.trainfo.eu/tyskland/), [Frankrike](https://www.trainfo.eu/frankrike/) och [Spanien](https://www.trainfo.eu/spanien/) först.

### Platsbiljetter

För tåg i Portugal går det inte att köpa platsbiljetter annat än på stationen i Portugal. I spanska Vigo kan du köpa platsbiljetter för det portugisiska Intercitytåget som går mellan Porto och Vigo. Men det går nog bra ändå, det finns en del platsbiljettfria tåg.

### Rutter till Lissabon Santa Apolonia 

Du har [tagit dig till Spanien](https://www.trainfo.eu/spanien-resa/) och har l[äst om hur du bokar de spanska platsbiljetterna](https://www.trainfo.eu/spanien/)

1. Madrid - Badajoz (ES) - Entroncamento (PT). - Lissabon. Tågen mot Badajoz verkar gå från "Atocha-Cercanias", en del av Atocha-stationen i Madrid som du kommer till om du åkt från Barcelona-hållet. Passa på att kolla vart du skall vid ankomst om du skall fortsätta nästa dag då blir det mindre stressigt om du skall iväg på morgonen. Atocha är en stor station. Från Badajoz kan du ta tåg [utan krav på platsbiljett.](https://www.trainfo.eu/platsbiljettskrav-eller-inte/) Eller lite snabbare med platsbiljetter. Standardsökningen i Railplanner anger ett byte på 4 minuter. Det är tänkt att funka men du hinner inte köpa platsbiljetter. Det går fler tåg. Med ett lite längre uppehåll i Entroncamento hinner du köpa platsbiljetter (eller så tar du regionaltåg, det tar 30 min längre. I och med att du åker från startstationen behöver du inte oroa dig för att få plats.) Pausar du i Entrocamendo så ligger ["Museu Nacional Ferroviário"](https://www.fmnf.pt/en) där.

2. Madrid - Pontevedra - Vigo (ES) - Porto (PT) - Lissabon. Du kan köpa platsbiljetter i Vigo. Från Porto går det tåg som inte kräver platsbiljett men det blir ett antal byten och tar mycket längre tid. Ha koll på vilken [station i Vigo](https://www.seat61.com/stations/vigo.htm) som gäller, troligen Guixar. Du kommer att behöva övernatta längs vägen.

3. Madrid - Sevilla eller direkt Barcelona- Sevilla i Spanien och sen [buss till Faro i Portugal.](https://www.rome2rio.com/map/Seville/Faro) Eller kanske tåg till Huelva, buss Huelva - Ayamonte, sen färja över gränsfloden till Vila Real de Santo Antonio varifrån det går platsbiljettfria regionaltåg till Faro.

4. Vitoria/Gasteiz till Vigo Guixar. Om du tar dig till [Spanien](https://www.trainfo.eu/spanien/) via Hendaye kan detta vara ett alternativ.

![](images/portugal_3.jpeg?w=1024)

<figcaption>

Badajoz

</figcaption>

![](images/portugal_9.jpeg?w=1024)

<figcaption>

Vigo-Porto

</figcaption>

![](images/portugal_1.jpeg?w=1024)

<figcaption>

Sevilla

</figcaption>

![](images/portugal_5.jpg?w=552)

<figcaption>

Färja över gränsen

</figcaption>

![](images/portugal_6.jpeg?w=1022)

<figcaption>

Hendaye -Vigo -Lissabon

</figcaption>

Hemresan blir enklare eftersom du kan köpa portugisiska platsbiljetter på plats.

Det blir förstås en osäkerhetskänsla om det kommer att finnas platsbiljetter, men ["the man in seat 61"](https://www.seat61.com/interrail-and-eurail-reservations.htm#Portugal) har lugnande ord: _"Reservations for Portuguese trains can't be made anywhere outside Portugal, just make them at any main station when you get there, there are almost always places available."_ och _"Tip:   If you haven't time to make a reservation at the ticket office, approach the conductor and they should be able to sell you a reservation."_ Och tar du vägen via Badajoz kan du köpa platsbiljett online dit, och sen åka vidare platsbiljettfritt till Lissabon.

### Nattåg

Har du läst om nattåg från Hendaye eller Madrid så lades de ned 2020. Rykten om återuppståndelse kommer då och då men det är inte gjort i en handvändning.

### Vanliga biljetter

Ett alternativ är att inte använda interrail där och istället köpa vanliga biljetter. En resdag med interrail + nödvändiga tillägg blir ungefär samma pris som en vanlig biljett som enkelt köps online. I det fall det krävs platsbiljett så ingår det i en vanlig biljett. De vanliga biljetterna kan köpas online på [https://www.cp.pt/passageiros/en](https://www.cp.pt/passageiros/en)

### Tidszon

Portugal ligger i en annan tidszon är Spanien. Tidtabeller visar lokal tid.

### Månadsbiljetter

Det förekom en del rykten om månadsbiljetter för €49 och €20, men de visade sig vara för bofasta. För turister finns ["Portugal Rail Pass"](https://www.cp.pt/passageiros/en/how-to-travel/For-leisure/pt-railpass). €129 för 7 dagar under en månad och platsbiljetter måste (för tågen där det krävs) hämtas på station.

### Karta

![](images/portugal_4.png?w=395)

[https://www.seat61.com/Portugal.htm](https://www.seat61.com/Portugal.htm)

[https://www.seat61.com/interrail-and-eurail-reservations.htm#Portugal](https://www.seat61.com/interrail-and-eurail-reservations.htm#Portugal)

[https://www.cp.pt/passageiros/en](https://www.cp.pt/passageiros/en)

[https://www.seat61.com/trains-and-routes/madrid-to-lisbon-by-train.htm](https://www.seat61.com/trains-and-routes/madrid-to-lisbon-by-train.htm)

- Det tar tid till Portugal

- Platsbiljetter för Interrail inom landet köps på stationer i Portugal, inte online.

- Du kommer till Lissabon från Badajoz i Spanien utan portugisiska platsbiljetter.
