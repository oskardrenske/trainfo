---
title: "Spanien med tåg"
date: 2024-03-07
coverImage: "4ad67f26-fdbc-48a6-9096-b5f555a4286e_1_201_a.jpg"
---

![](images/spanien_5.jpg?w=1024)

Renfe-tåg i Ferrol i Galicien.  
Med ett "underbett" som för tankarna till den inavlade [kung Carlos II](https://sv.wikipedia.org/wiki/Karl_II_av_Spanien) och hans "Habsburgs-haka"  

## Renfe

Renfe har dåligt rykte och anklagas för att försvåra för Interrail-resenärer. Jag tror de bara är ointresserade och gör minsta möjliga insats. Hade de verkligen velat försvåra hade de gjort som Eurostar med "limited seats" och riktigt dyra platsbiljetter för den som har Interrail. Men det blir bättre och bättre. Det går att köpa platsbiljetter online och 2025 (det var sagt 1 april men har blivit försenat utan nytt datum) kommer Iryo med i Interrail.

### Exempel-resa

[Spanien-exempel](https://www.trainfo.eu/spanien-resa/)

### Sökning efter spanska tåg 

Många av Spaniens tåg finns inte i öppna databaser (som bl a Railplanner och Deutsche Bahn använder). Sök förbindelser på [https://www.renfe.com/es/en](https://www.renfe.com/es/en) Lokaltåg har egna siter och syns inte hos Renfe, t ex [https://rodalies.gencat.cat/en/horaris](https://rodalies.gencat.cat/en/horaris) för Katalonien/Barcelona. Generellt verkar sökningarna inte funka så bra om det är byten. Lokaltågssiterna är inte gjorda för folk som skall tvärs igenom landet.

### Reservationer

Läs [generell info om olika möjligheter att reservera plats](https://www.trainfo.eu/platsbiljettskrav-eller-inte/) så du förstår vad som visas i Railplanner.

Du kan köpa platsbiljetter på interrail.eu, [raileurope](https://www.trainfo.eu/raileurope/) eller [happyrail](https://www.trainfo.eu/happyrail/)

Finns inte tågen / platser där? Fundera på om du skall köpa vanliga biljetter eller försöka få tag på platsbiljetter via någon av de andra kanalerna som finns. De säljs inte online av Renfe.

Alternativa sätt att ta sig sista biten till Spanien::

- Franska TGV till Perpignan (världens centrum enligt Salvador Dali) och sen regionaltåg via Portbou. ([sida om Frankrike](https://www.trainfo.eu/frankrike/))

- Franskt TGV till Hendaye, sen Euskotren till San Sebastian där du kan ta Renfe-tåg vidare. ([sida om Frankrike](https://www.trainfo.eu/frankrike/))

- TGV Paris (kolla vilka andra stationer som kanske passar bättre) till Barcelona. ([sida om Frankrike](https://www.trainfo.eu/frankrike/))

- Ring Renfe och hämta på spansk station inom 72h. Läs mer på [Interrail.eu](https://www.interrail.eu/en/plan-your-trip/reservations/how-do-i-book-my-reservations) (välj Spain i listan)

Det finns lite andra sätt att få tag på platsbiljetter, kolla här: [https://www.interrail.eu/en/book-reservations/how-do-i-book-seats](https://www.interrail.eu/en/book-reservations/how-do-i-book-seats) under "Spain"

### AVI / AVE - tåg från Lyon eller Marseille.

Detta tåg går nu att boka online. Det sägs vara lite konstigheter ibland om man inte söker till/från från ändstationerna.

Mer läsning: [https://www.seat61.com/interrail-and-eurail-reservations.htm](https://www.seat61.com/interrail-and-eurail-reservations.htm) (France ► Spain)

### Utan platsbiljettkrav

Det finns enstaka tåg där du kan resa med Interrail utan reservation men det blir nog en lång resa med många byten och övernattningar. Barcelona - Madrid tar 9h med regionaltåg utan krav på platsbiljett, 3h med snabbtåg

### Köp på spansk station

Det kan hända att de vill att du aktiverar en resdag för att få köpa platsbiljett, är det inte för samma dag kan du avaktivera resdagen efteråt. Är det samma dag finns en risk att du aktiverar en resdag men att det inte går att köpa platsbiljett (tåget är fullt). Det verkar vara så de jobbar. Identitetshandling (Nationellt ID-kort eller pass) måste också visas upp. Jag vet inte om du måste aktivera en resdag om du har pappers-interrail som inte går att avaktivera. Kolla innan hos Renfe att det finns platser kvar för de tåg du vill resa med så minskar du risken för överraskningar

### Iryo

Det skulle gå att boka plats på IRYO-tåg på interrail.eu från 1 april, men så har det inte blivit.

### Madrid

Du kanske behöver ta dig till en annan station i Madrid om du skall byta där. Se till att ha marginaler. Jag övernattade nära nästa dags station när jag åkte via Madrid, tiderna passade dåligt för att fortsätta samma dag (hade continuous pass och behövde inte bekymra mig om resdagar). Då fick jag se lite av Madrid också.

### Utan interrail?

Överväg möjligheten att använda färre interrail-resdagar och köpa vanliga biljetter istället. Då köps de enkelt online hos Renfe mfl, även om de inte alltid säljer så långt i förväg. ”Platsbiljett” i Spanien är i princip en rabatterad biljett så de går nog inte att köpa så långt i förväg heller. Det här spåret ger även möjlighet att resa med de bolag som inte är med i interrail.

Interrail gäller på Renfe i Spanien men inte på deras lågprisvarumärke Avlo och inte heller hos konkurrenterna [Ouigo](https://www.ouigo.com/es/en) och [Iryo](https://iryo.eu/en/home) (ingår from 1 april 2025) som genom konkurrensen på flera spanska höghastighetslinjer, bl a Barcelona-Madrid, har medfört billigare vanliga biljetter (som alltid säljs inklusive den obligatoriska sittplatsen) för resenären. [Trainline](https://www.thetrainline.com) sägs ha med de olika operatörernas tåg.

Svårigheterna i Spanien är främst med Interrail. Vanliga biljetter är inga konstigheter.

### Hendaye / Irun (Atlantkusten) mot San Sebastian

![](images/spanien_1.png?w=396)

Du behöver resa en bit med det lokala tågbolaget [Euskotren](https://www.euskotren.eus/en) som inte ingår i interrail. Det kostar några € (köps på plats, inte online) och [Amara (Donostia) är stationen i San Sebastian. Sen fortsätter du med Renfe från stationen San Sebastian Donosta en bit därifrån.](https://www.openrailwaymap.org/?style=standard&lat=43.315116304413465&lon=-1.9796633720397947&zoom=16) Euskotren är pendeltåg utan möjlighet till platsreservation. Det är ett vanligt pendeltåg som får oproportioneligt stor betydelse för Spanien-resenären den här sträckan. Renfe kör även från Irun.

Tidigare har Euskotrens tidtabeller inte funnits hos andra tjänster vilket har ställt till det vid sökningar. De kom med i Railplanner i maj 2024 men mars-april 2025 var de försvunna ett tag. Utan den sträckan blir det konstiga omvägar via medelhavskusten. Se till att du inte valt filtret "pass network only", då syns de inte eftersom de inte ingår i Interrail.

### Portbou / Cerbere / La Tour de Carol mot Barcelona

Reservationsfria tåg, finns de inte i RailPlanner så lägg till dem manuellt. Det finns ibland två stationer i tidtabellerna; Port-Bou (Spain) och Portbou (France) men det är samma station. Tåg från Frankrike går på ena sidan av stationshuset i Portbou ("utomhus") , tågen i Spanien går på den andra (inne i banhallen). Sök på rätt station så är det större chans att de finns i tidtabellen. Har du inte Interrail köper du biljett på stationen, inte online. Eftersom du reser från tågets start behöver du inte oroa dig för platsbrist

Det kan också nämnas att de franska regionaltågen i Occitanie (i det här fallet Avignon Centre - Portbou) har billiga biljetter som du kan läsa om på sidan om [Frankrike](https://www.trainfo.eu/frankrike/).

Åker du via Latour de Carol / La Tor de Querol-Enveig kan du kanske åka med [Le Train Jaune](https://letrainjaune.fr/en/) på den franska sidan.

Tidtabeller: [https://rodalies.gencat.cat/es/horaris/](https://rodalies.gencat.cat/es/horaris/?fbclid=IwAR0nKq90bfXHXSyI9kwWK5KkfxS_G9m3z3JYIV2lXFM_O-Y4O43M1jmxXvI)

![](images/spanien_4.png?w=367)

### Längs Spaniens norra kust

Interrail gäller, tidtabellerna kanske inte finns i RailPlanner ([lägg in dem manuellt)](https://www.trainfo.eu/railplanner-appen#railplanner-manuellt) och du måste antagligen söka bit för bit och ha en karta bredvid så du kan se vilka stationer som finns. Söker du "för långt" hittas inget. Deras sökning har svårt med byten. Det går inte att boka plats och det finns ingen 1kl. Mer läsning här: [https://www.happyrail.com/en/feve-narrow-gauge-network](https://www.happyrail.com/en/feve-narrow-gauge-network)

![](images/spanien_3.png?w=674)

### Cercanias - "länstrafik"

[https://www.renfe.com/es/en/suburban](https://www.renfe.com/es/en/suburban)

### "Todas"

Ibalnd står det (TODAS) efter ett stadsnamn. Då söker du till alla stationer i staden, inte nödvändigtvis den du vill till. Men spanska stationsnamn är lika o-informativa som de franska, så du får ingen vägledning av namnet.

### Kontroller

Det är i allmänhet säkerhetskontroll med väskröntgen innan du får gå på spanska snabbtåg. Biljetterna kollas ofta innan du får gå ut på perrongen, som i Frankrike.

### Snabbtågsstationer

Stationerna där snabbtågen stannar ligger ibland lite utanför städerna och har inte alltid regionaltågsförbindelser. I Girona ligger stationerna bredvid varandra.

### Sammanfattning

- Renfe säljer inte platsbiljetter för Interrail online

- Köp platsbiljetter på interrail.eu [happyrail](https://www.trainfo.eu/happyrail/) eller [raileurope](https://www.trainfo.eu/raileurope/)

- Går inte det blir det [besvärligare](https://www.interrail.eu/en/book-reservations/how-do-i-book-seats).

- Till Barcelona kommer du lätt (men inte lika snabbt) utan krav på platsbiljetter.

- Att hitta tider för annat än huvudlinjerna kan kräva lite detektivarbete.
