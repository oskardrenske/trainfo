---
title: "Italien med tåg"
date: 2024-03-07
coverImage: "images/italien_6.jpeg"
tags:
- Italien
---

![](images/italien_6.jpeg?w=886)

### Översikt

allmän info: [https://www.seat61.com/train-travel-in-italy.htm](https://www.seat61.com/train-travel-in-italy.htm)

Rutt-exempel: [Italien-resa](https://www.trainfo.eu/aosta-dalen-i-italien/) och [Sicilien / Apulien / Kalabrien](https://www.trainfo.eu/sicilien-kalbrien-apulien/)

> Uppdateringarna av italienska tidtabeller kan ibland komma nära inpå, ser du inga tåg så kolla närmare i tid.

Speciellt tidtabellsbytet i juni ställer till det vid sökningar för semesterplanerare. Troligen inga dramatiska ändringar, så grovplanera efter motsvarande veckodag nu.

#### Regionaltåg eller InterCity eller snabbtåg?

Regionaltågen (_Regionale_) [går det inte att boka plats på,](https://www.trainfo.eu/platsbiljettskrav-eller-inte/) det är bara att åka med. Kolla "no reservations" i RailPlanner och se hur mycket tid du vinner på att ta snabbtåg kontra regionaltåg och om det är värt en platsbiljett för den tiden du sparar och att ha platser reserverade. Milano - Verona tar knappt 2 h med regionaltåg, men snabbtågen (platsbiljettkrav, €13) som är en halvtimme snabbare är vad som visas i sökningarnas standardinställning. Ligurien är ett annat område där det inte är så jättestora tidsvinster med snabbtåg. Det går helt enkelt inte att köra så fort där. Generellt tycker jag regionaltåg funkar bra i Italien, men de kan inte konkurrera tidsmässigt på längre sträckor där det går höghastighetståg. "Regionale" och "Regionale Veloce" (RV) är samma sorts tåg men RV stannar inte lika ofta och är snabbare på det sättet.

_Intercity_: Hos Trenitalia går det att söka fram InterCity-tåg. De går långa sträckor (Lecce - Milano till exempel)och en (obligatorisk) platsbiljett kostar bara €3. Sen måste du köpa platsbiljett på annat håll och lägga in dem i Railplanner osv. Söker du på InterCity kommer inte regionaltåg att visas men nattågen InterCity Notte kommer med. Mer info om InterCity och linjenät: [https://www.trenitalia.com/en/intercity.html](https://www.trenitalia.com/en/intercity.html) De kanske är trixiga att få fram i sökningar på andra ställen än Trenitalie eftersom snabbtågen generellt är snabbare. Men på linjerna längs kusterna där banan inte är gjord för höga hastigheter är inte skillnaden så stor. Tidsskillnaderna har mycket att göra med antalet stopp.

Exempel Bologna - Pescara, ca 400 km.

- Frecciarossa gör 4 stopp och tar 3h, platsbiljett €13

- InterCity gör 14 stopp och tar 4 h, platsbiljett €3

- Regionale Veloce gör 19 stopp och tar 5h, ingen platsbiljett möjlig

![](images/italien_11.png?w=440)

![](images/italien_1.png?w=538)

<figcaption>

InterCity linjenät

</figcaption>

#### Regionaltågs-erbjudande

[Italia in Tour: 3 eller 5 dagar regionaltåg för knappt €10/dag](https://www.trainfo.eu/italia-in-tour-3-5-dagarsbiljett-for-regionaltag/) kan vara användbart för att ”dryga ut” interrailet om resdagarna är begränsade.

### Appar

Använd appen Trenit! Den ger info om förseningar och vilket spår tåget kommer på vid varje station. Spårinfon kan dock ändras tätt inpå. Den visar också planerade strejker. Du kan också göra “follow” på en sökning och få notifikationer om nåt avviker.

Trenitalias app kan användas för att söka tåg-status och sätta notifieringar om det är nåt som avviker.

### Platsbiljetter:

- Regionaltåg: du _kan inte_ boka plats.

- Fjärr/snabbtåg: du _måste_ boka plats.

Mer förklaring om obligatoriska platsbiljetter och tåg där du inte kan köpa platsbiljett hittar du på [denna sida.](https://www.trainfo.eu/platsbiljettskrav-eller-inte/)

Platsbiljett för FrecciaRossa, InterCity mm kan du köpa på online på några olika sajter. Trenitalia säljer inte platsbiljetter för interrail online, bara på bemannade stationer.

Trenitalia har börjat använda namnen ”Easy” och ”Plus” för 2:a respektive 1:klass.

Tidningen Vagabonds "tåg-special" (mars 2024) har en missvisande formulering att det är "bara att kliva på" i Italien och ställer det mot snabbtåg i Frankrike och Spanien som kräver reservation. Men det krävs reservation för snabbtåg i Italien om du har Interrail. Inte så olikt Frankrike och Spanien. Railplanner visar när det krävs platsbiljett. Skillnaden mot Spanien är att det är enkelt att åka ganska långa sträckor med regionaltåg.

### Från Tyskland / Österrike:

Banarbete vid Brenner 11-18 augusti [https://www.oebb.at/en/fahrplan/baustelleninformation/brennersperre](https://www.oebb.at/en/fahrplan/baustelleninformation/brennersperre)

#### Supplemento / "supplement required"

Det är ett tillägg på fjärrtågen (RJ/EC). Det tas ut på sträckor i Italien. Frän Brenner och söderut, och till Brenner om du reser norrut. Du kan åka med dessa tåg till Brenner utan extra kostnader. Avgiften tas bara ut i Italien. Däremot kan konduktören på den tyska eller österrikiska delen sälja det till dig om du har en journey som går in i Italien.

Om du köper platsbiljett "seat only" på DB eller ÖBB tillkommer ett tillägg “supplemento” på €10 (2 klass) som kan betalas på tåget. Eventuellt kostar det 5€ extra vid köp på tåget. Det går att köpa platsbiljett inklusive detta tillägg.

Platsbiljetter inlusive supplemento köps billigast på interrail.eu €12 för plats och "supplemento". [Alternativt hos ÖBB.](https://www.trainfo.eu/nightjet/)

> Du skall inte välja “seat only” hos ÖBB, då får du bara plats och inte tillägget.

Utan tillägg: Du har kanske fått rådet att ta regionaltåg istället. Du sparar lite pengar på det eftersom "supplemento" inte krävs, men det blir en resa som tar längre tid och med fler byten. Vill du ha en snabbare och bytesfri resa från München till Verona (eller kanske Bologna eller Venedig beroende på vilket tåg det gäller) så ta ett EC eller RJ-tåg. De går inte så mycket fortare i ren hastighet, men de stannar inte så ofta och du slipper tiden på stationer när du bara väntar på nästa tåg. Du får bestämma själv hur du lägger upp din resa, var inte "dumsnål".

Regionaltågen kan vara lite trixiga att hitta eftersom "no seat reservation" även visar tågen som kräver "supplemento". Att först söka upp dem med regionaltågsfiltret hos Trenitalia är nog enklast.

[Mer info på interrail.eu](https://www.interrail.eu/en/plan-your-trip/reservations/trains-with-additional-supplements)

### Från Schweiz:

Även EC-tågen från Schweiz kan generellt bokas via [ÖBB](https://www.trainfo.eu/nightjet/) eller [RailEurope](https://www.trainfo.eu/raileurope/). Det är inga extra tillägg, det är inbakat i den obligatoriska platsbiljettens pris (€13) Eller så väljer du “no seat reservations required” i Railplanner och får byta en extra gång vid den Schweiziska stationen närmast gränsen. Vanligtvis Chiasso eller Lugano. Då kan du resa utan platsbiljett. Eller så betalar du och slipper bytet. Du får välja själv. Använd filtret "No Seat Reservations" i Railplanner om du vill resa utan [platsbiljettkrav](https://www.trainfo.eu/platsbiljettskrav-eller-inte/). Även vägen via Brig - Domodossola går att resa reservationsfritt. Många får ett psykologiskt motstånd mot platsbiljetterna här eftersom det är så kort sträcka de krävs från gränsen CH/IT till Milano. Platsbiljetter kostar lika mycket oavsett hur långt du reser.

### Nattåg inom Italien

Plats på Trenitalias nattåg “InterCityNotte” köps på Interrail.eu, ItaliaRail eller RailEurope. Observera att tillägget kan vara dyrare än en hel vanlig biljett (kolla på Trenitalia) och kan ha problem att sälja flera personer till en kupé. Det står mer om italienska nattåg på sidan om [Sicilien, Apulien & Kalabrien.](https://www.trainfo.eu/sicilien-kalbrien-apulien/)

### Platsbiljetter online

- [Interrail.eu](https://www.interrail.eu/)

- [ÖBB (infosida)](https://www.trainfo.eu/nightjet/) För Italien hanterar de bara dagtåg.

- [Raileurope (infosida)](https://www.trainfo.eu/raileurope/)

- [ItaliaRail](https://partners.italiarail.com/default?force_pass=true&aff=EURAIL) (kräver [pass cover number](https://www.interrail.eu/en/book-reservations#/generatePassCoverNumber), avgift 1€)

Även [”the man in seat 61”](https://www.seat61.com/interrail-and-eurail-reservations.htm#How_to_make_reservations_at_the_Austrian_Railways_website) har instruktioner

### Vanliga biljetter

Om du köper vanliga biljetter i pappersform måste de stämplas i en liten automat på stationen. Kravet på att "checka in" app-biljetter (köpta i Trenitalia-appen) är borttaget.

### Byte Milano Centrale – Rogoredo

Det verkar som RailPlanner föreslår tokiga byten på kort tid i Milano; Centrale till Rogoredo med tunnelbanan. Troligen inte nödvändigt. Sök resa till Milano Centrale och sen ny sökning från samma station och se om du får vettiga resultat. Om stationsbyte verkligen krävs skulle jag lägga en timme på det.

### Strejker

Det strejkas ibland, men det är välplanerat. I appen Trenit! kan du se kommande strejker och vilka regioner som berörs. Undvik att försöka resa där dessa dagar. [Vissa tåg kommer att gå under strejkerna.](https://www.trenitalia.com/it/informazioni/treni-garantiti-incasodisciopero.html) Är det fjärr/nattåg så leta fram tågnumret (syns i Railplanner) så går det att hitta i pdf:en som är länkad från den länkade sidan. För regionaltåg behöver du kolla för den aktuella regionen. Men kan du planera om så gör det. Jag lyckades resa runt i Frankrike under långstrejk och det blir mer komplicerat med en extra osäkerhet. Är du inte så bra på språket blir det svårare, och det lär vara fler som vill åka med de få tåg som går.

Kolla "next strikes" i appen Trenti!

![](images/italien_9.jpeg?w=500)

Så här kan det se ut en strejkdag, vissa tåg verkar gå normalt:

![](images/italien_10.jpg?w=500)

<figcaption>

Bild från appen Trenìt! En strejkdag. En del tåg går. Kanske går det att pussla med regionaltåg.

</figcaption>

### Snabbtågsstationer

Stationerna där snabbtågen stannar ligger ibland lite utanför städerna och har inte alltid regionaltågsförbindelser. De heter isåfall nånting med ”AV” ( Alta Velocita)

### Tågtyper

| Namn | Platsbiljett | Kommentar |
| --- | --- | --- |
| Frecciarossa/Argento/Bianca | Krävs | [Info hos Trenitalia](https://www.trenitalia.com/en/frecce.html) |
| InterCity | Krävs | [https://www.trenitalia.com/en/intercity.html](https://www.trenitalia.com/en/intercity.html) |
| InterCityNotte (nattåg) | Krävs | [https://www.trenitalia.com/en/intercity-notte.html](https://www.trenitalia.com/en/intercity-notte.html) |
| Regionale | Kan ej bokas |  |
| Regionale Veloce | Kan ej bokas | Stannar inte på mindre stationer |

### Interrail gäller inte på

- [Circumetna](https://www.circumetnea.it/) (de har dagsbiljett som kanske är enklast)

- [Circumvesuvio](https://www.eavsrl.it/web/orari-linee-ferroviarie)

- FSE i Apulien (sök tider och köp biljett i Trenitalia-appen). De puttrar fram i sakta mak genom olivlundarna så du hinner inte åka så mycket att det blir orimligt dyrt.

- Ferrovie Appulo Lucane

- Vissa Trenord-tåg Lecco-Piona/Colico (på väg till/från Tironao och Bernina-järnvägen. Oklart varför. De finns med i railplanner, men i Italien kan du använda filtret "Pass network only" utan att missa nåt viktigt.

- Trenitalias tåg till Frankrike (linjen Milano-Turin-Lyon-Paris), ta TGV istället.

- Och kanske några andra småjärnvägar. Det är generellt korta sträckor så det är inga stora kostnader.

### Saknade tåg

TPER regionaltåg i Emilia-Romagna saknas på många ställen (Railplanner, DB Navigator). Ser det tomt ut så kolla Trenitalia eller Trenit! och [lägg in tåget i Railplanner.](https://www.trainfo.eu/railplanner-appen/)

### Aosta-dalen

[Separat inlägg om Aosta-dalen](https://www.trainfo.eu/aosta-dalen-i-italien/) efter att ha läst tidningen Vagabonds "tåg-special"

### Södra Italien

[Separat sida om Apulien, Kalabrien och Sicilien och de italienska nattågen](https://www.trainfo.eu/sicilien-kalbrien-apulien/)

### Venedig

De verkar börja ta inträde [https://cda.ve.it/en](https://cda.ve.it/en) (jag såg det länkat från ÖBB:s platsbiljettdialog av alla ställen)

### Trieste - Slovenien

Spårvagnarna i Trieste har börjat gå igen. Läs mer på sidan om [Kroatien](https://www.trainfo.eu/kroatien/) (infon passade bäst där)

### Italia in Tour

[3 eller 5 dagar regionaltåg i Italien för €29/€49](https://www.trainfo.eu/italia-in-tour-3-5-dagarsbiljett-for-regionaltag/)

### Nattåg till Wien

[ÖBBs nattåg](https://www.trainfo.eu/nightjet/) går mellan Wien Hbf och Roma Tiburtina lite utanför centrum. Sök till ROMA, eller Roma Tiburtina, inte Termini. Skönt att slippa stressiga och stökiga Termini.

### Biljettscanning

Enl [Interrail](https://www.interrail.eu/en/support/already-bought-pass/mobile-pass-ticket-inspection) kan inte QR-koden scannas, den inspekteras manuellt. Bra att veta om de inte kan scanna, men det funkar för det mesta.

### Trafikinformation

[https://www.trenitalia.com/it/informazioni/Infomobilita/notizie-infomobilita.html.html](https://www.trenitalia.com/it/informazioni/Infomobilita/notizie-infomobilita.html.html)

### Summering

- Bästa kaffet.

- Regionaltåg (utan möjlighet till platsreservation) funkar bra. Det går ofta att åka ganska långa sträckor utan byte.

- Höghastighetstågen tar dig snabbt från norra till södra Italien.

- InterCity går långa sträckor utan byten med en billig platsbiljett.

- Tåg över gränserna kräver ett tillägg. Det finns alternativ utan extra kostnader.

- Strejker förekommer då och då men de är planerade till en viss dag.

- Trenitalia säljer inte Interrail-platsbiljetter online, bara på station

Bild: Nattåg (ICN, InterCityNotte) från Palermo och Siracusa på Siclien körs ombord på färjan över Messinasundet, på fastlandet sätts de ihop till ett tåg som går till Milano. Messina på Sicilien i bakgrunden.

![](images/italien_8.jpeg?w=768)
