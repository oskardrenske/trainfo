---
title: "Stockholm - Italien ToR"
date: 2025-04-06
coverImage: "img_0347.jpeg"
tags:
    - Sverige
    - Italien
    - Tyskland
    - Österrike
    - planering

---

![](images/stockholm-italien-tor_2.jpeg?w=848)

Resan görs med ett 22-dagars Interrail-pass. Så här innan resan blir det ungefär en tusenlapp dyrare (jag hade annnars behövt komplettera med andra biljetter). Men fler resdagar gör att jag kan dra ned på tempot och inte behöva pressa på med långa dagar på tåg. Resdags-hets är nog en bidragande anledning att tågresor blir [krångligt](https://www.trainfo.eu/2024/08/13/kranglar-vi-till-det/). Men lite av merkostnaden har jag redan tagit igen när jag bokade ett billigare hotell lite längre bort. Skall jag inte åka jättelångt minskar också

Men jag har ingen ”tågluff-nostalgi” så jag bokar boende efterhand när jag bestämt vart jag skall.

behoven av tåg med dyra platsbiljetter. Interrail-passet gäller alla dagar, jag skriver resdagar för att visa hur det funkar om du har ett Interrail-pass med begränsat antal resdagar.

Tänk dock på att den här resan görs innan högsäsongen börjar och av en person som är van att åka tåg och tycker att det kan vara intressant att stanna även i mindre kända städer (det är nåt nytt och omväxlande). Förhoppningsvis ger detta användbar input till dina planer även om dina förutsättningar är annorlunda.

Enkelt uttryckt köper jag [frivilliga platsbiljetter](https://www.trainfo.eu/platsbiljettskrav-eller-inte/) där jag vet exakt vilket tåg jag kommer att ta och platsbiljetten ger mig ett mervärde (till exempel pga mycket folk).

 

![](images/stockholm-italien-tor_4.jpg?w=525)

<figcaption>

Sidan kommer att uppdateras efterhand

</figcaption>

 

När resan genomförs tänkte jag komplettera med reseifno och handgreppen som görs i Railplanner. Men det blir på sidan [en interrail-resa steg för steg](https://www.trainfo.eu/en-interrail-resa-steg-for-steg/)

## Förberedelser

Hur Interrail-passet läggs in i mobilen och hur en Trip och Journeys skapas kan du läsa om på sidan ["en interrailresa steg för steg"](https://www.trainfo.eu/en-interrail-resa-steg-for-steg/)

[Obligatoriska eller frivilliga platsbiljetter](https://www.trainfo.eu/platsbiljettskrav-eller-inte/) är också bra att förstå

### Dag 1

Aktivering på riktigt av Interrail-passet

Stockholm - Hamburg. SJ nattåg Euronight. Läsning: [Sverige](https://www.trainfo.eu/sverige/) Förbrukade resdagar med Interrail: 1 inklusive 1 av 4 [hemlandsresedagar](https://www.trainfo.eu/resdagar-i-sverige/)

- Läsning: [Sverige,](https://www.trainfo.eu/sverige/) [Nattåg](https://www.trainfo.eu/nattag/), [Resdagar i Sverige](https://www.trainfo.eu/resdagar-i-sverige/), Interrail: 1 dag, och en hemlandsresedag

 

![](images/stockholm-italien-tor_6.jpeg?w=400)

<figcaption>

Screenshot

</figcaption>

 

### Dag 2 Söndag

Hamburg - Ulm

Jag tar det södergående tåg som är lämpligt efter att jag kommit till Hamburg. Nattågets ankomst på en söndag är kl 9, senare än andra dagar (Berlin kl 12).

Läsning: [Tyskland](https://www.trainfo.eu/tyskland/), [inget krav på platsbiljett](https://www.trainfo.eu/platsbiljettskrav-eller-inte/), nackdelarna med [nattåg](https://www.trainfo.eu/nattag/) när man skall fortsätta på morgonen. Jag kollar innan resan och ser hur beläggningen verkar bli. Men söndag morgon blir nog lugnt. I och med att jag åker från tågets starstaion hittar jag troligen en obokad plats som jag sen redan sitter på när det blir trångt kring Frankfurt. Interrail: 2 dagar

![](images/stockholm-italien-tor_1.jpeg?w=360)

Jag åker sen vidare mot Innsbruck, men Ulm-trakten är ett rimligt utgångsläge för att åka Bernina/Albulabahn genom [Schweiz](https://www.trainfo.eu/schweiz/) för den som skall [resa till Italien](https://www.trainfo.eu/italien-resa/). Det blir också lite variation för mig att ta en annan väg än via München.

### Dag 3 Måndag

Ulm - Bregenz - Innsbruck. Platsbiljett: Nej. Jag räknar med att komma med och hitta en obokad plats eftersom jag reser från tågets utgångsstation Bregenz (första biten till Bregenz är med regionaltåg). Men även här kollar jag innan resan och ser förväntad trängsel. Just när jag åker så går inte direkttåget Ulm - Bregenz - Innsbruck (- Wien), det hade varit praktiskt annars. Platser bokas hos [Deutsche Bahn](https://www.trainfo.eu/platsbokning-med-db/) eller ÖBB (seat only i det här fallet eftersom det [inte är krav på platsbiljett](https://www.trainfo.eu/platsbiljettskrav-eller-inte/)). Interrail: 3 dagar.

![](images/stockholm-italien-tor_5.png?w=400)

### Dag 4 Tisdag:

Innsbruck - Rimini.

Platsbiljett: Ja. Det går ett direkttåg (München-Ancona) och det var redan 2 månader resan innan en varning att det är populärt, [€3 hos ÖBB och €10 supplemento](https://www.trainfo.eu/nightjet/) Läsning: [Italien](https://www.trainfo.eu/italien/). Hade inte det direkttåget funnits hade jag kanske rest med regionaltåg. Interail: 4 dagar.

![](images/stockholm-italien-tor_8.png?w=400)

### Dag 5 Onsdag

Jag kollade fel på datum, så det blev en extra natt innan jag skall till Bologna och jag orkade inte planera om allt (men avbokningsbara hotel och fritt resande gör att jag skulle kunna planera om). Kollade först på Ravenna, sen på Rimini som var riktigt billigt innan badgästerna kommit. Men hade jag behövt köpa en biljett så hade det blivit dyrare från Rimini till Bologna än Ravenna - Bologna, något man får ta med i beräkningen av vad som är billigast; continious interrail eller Interrail med resdagar + vanliga biljetter eller vanliga biljetter hela resan.

Rimini - Bologna med regionaltåg [utan möjlighet till platsbokning](https://www.trainfo.eu/platsbiljettskrav-eller-inte/). Eftersom jag har Interrail som gäller alla dagar slipper jag fundera på om jag skall använda Interrail eller köpa en biljett. Det enda konstiga är att regionaltågen (TPER) i regionen Emilia-Romagna inte alltid finns med i Railplanner, så de kanske behöver [läggas in manuellt.](https://www.trainfo.eu/railplanner-appen/) Läsning: [Italien](https://www.trainfo.eu/italien/). Förbrukade resdagar: 5

![](images/stockholm-italien-tor_3.png?w=400)

Bologna: Resans huvudmål, att gå på en konferens torsdag - lördag. Här blir det ett par dar utan att jag använder mitt "continious" interrail.

### Söndag

Jag lämnar Bologna och har knappt två veckor på mig att ta mig hem till Sverige. Inget som jag behöver kolla på förrän jag är i Italien och kan kolla väderprognoser. Interrail utan begränsningar och mellansäsong gör att jag har stor handlingsfrihet.

Jag blev påmind om att de tjeckiska restaurangvagnarna skall bytas ut så efter att ha kollat så skrev jag en instruktion för hur de hittas. Så det kanske blir en hemresa via Tjeckien.

[Knödelexpress](https://www.trainfo.eu/knodelexpress/)
