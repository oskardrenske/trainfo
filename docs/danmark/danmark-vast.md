---
title: "Danmark-väst"
date: 2024-03-08
---

Ett alternativ för att reservationsfritt men långsammare ta sig Hamburg - Köpenhamn och vice versa är via västra Danmark. Hamburg - Niebüll- Tönder - Bramming - Köpenhamn. Resan gjordes i maj 2023. Jag hade besökt Sylt och tänkte det kunde vara kul att prova, och jag passade på att dokumentera.

![](images/danmark-vast_5.jpg?w=798)

## Stationsnamn

Stationer som kan ha annan stavning i tidtabellsappar: Niebüll - Niebuell och Tönder - Toender. Utöver det har de tyska stationerna ytterligare namn på den lokala dialekten men det är överkurs. "Moin" är den lokala tyska hälsningsfrasen.

## Hamburg - Niebüll.

Regionaltåg (går ej att boka plats) eller InterCity (platsbokning möjlig men inget krav). Det verkar gå tåg rätt ofta denna sträcka. InterCity-tågen utgår från till exempel Köln så det går att passera Hamburg utan byte.

## Niebüll - Bramming - (Esbjerg).

Regionaltåg som verkar gå varannan timme. Bytet i Bramming är kort men det är tänkt så. För den som vill ha mer tid är det antagligen bättre att byta i Esbjerg. Det lär vara fler valmöjligheter för att tex äta lunch där. Se till att ha lite marginal i Niebüll så minskar risken för två timmar extra väntan.

## (Esbjerg) - Bramming- Köpenhamn.

Här går direkttågen en gång i timmen. Platsreservation är frivillig men rekommenderas (DSB, ÖBB eller DB). Men om du kliver på i tågets startstation Esbjerg så går det nog att hitta oreserverade platser.

## Mat och dryck på tågen.

Om du inte åker ett InterCity från Hamburg så finns det nog ingen servering ombord på något av tågen detta inlägg handlar om. Kanske nån som går och säljer nåt i tåget Esbjerg- Köpenhamn men räkna inte med det. Troligen är ett planerat längre uppehåll i Esbjerg eller Niebüll det bästa alternativet om du inte har med dig mat. Det verkar finnas lite vanliga matbutiker och bagerier i Niebüll. Och ett café 100 meter från stationen. Bramming har några butiker men de hinner du inte med på ett 7-minutersbyte och blir då kvar där en timme minst.

![](images/danmark-vast_3.jpg?w=769)

<figcaption>

Matbutiker i Niebüll (appen maps.me)

</figcaption>

![](images/danmark-vast_1.jpg?w=1024)

<figcaption>

Lola's cafe i Niebüll. Nära stationen.

</figcaption>

![](images/danmark-vast_4.jpg?w=768)

<figcaption>

Esbjerg centrum har nog flest valmöjligheter när det gäller mat. Jag gick också förbi en Spar-livsmedelsbutik ganska nära stationen .

</figcaption>

## Railplanner

Railplanner vill dela upp Niebüll - Esbjerg i två med byte i Tönder. Det är ett tåg som går hela vägen men ibland blir det tokigt i tidtabellerna när tåget byter nummer vid gränsen. Lösningen är att söka Niebüll - Tönder och Tönder - Bramming- (Esbjerg) som separata journeys. De två minuter som tåget stannar i Tönder är för kort för att appen (som tror det är två tåg) skall tillåta byte men du kan lägga in sträckorna som du vill och sitta kvar. Det gör att denna förbindelse inte dyker upp i Railplanner utan tricks, den verkar ta för lång tid.

![](images/danmark-vast_6.jpg?w=1024)

<figcaption>

RailPlanner: Samma tåg uppdelat på två resor

</figcaption>

![](images/danmark-vast_2.jpg?w=1024)

<figcaption>

DB visar att tåget går hela vägen

</figcaption>

Mer läsning: [https://www.theguardian.com/travel/2023/jul/18/rail-route-of-the-month-hamburg-germany-to-denmark](https://www.theguardian.com/travel/2023/jul/18/rail-route-of-the-month-hamburg-germany-to-denmark)

### Sammanfattning

- Vägen över Tönder kan vara ett alternativ om tågen via Padborg är fullbokade.

- Ingen reservation är möjlig från Bramming och söderut i Danmark.

- Railplanner visar byte i Tönder men det behövs inte. Det visas så pga att tåget byter nummer.

- Ta med mat och dryck eller gör nåt längre uppehåll.

- Tåg Köpenhamn - Bramming - Esbjerg kan du reservera plats på.
